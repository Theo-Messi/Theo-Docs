---
outline: deep
title: 太上黄庭中景经
editLink: true
---

太上黃庭中景經

經名：太上黃庭中景經。又名《黃老黃庭經》。原題上清元命真人李千來注。一卷。底本出處：《正統道藏》正一部。

黃老黃庭經

《洞房經》云：人有大室，正房黃庭，庭中黃老君所居，元始也。《龜山錄經》云：黃老君在上清金珠府理化。黃者，是中正色也。庭者，四方之中也。外取在天中地中、雲霞之上，內取於腦中、心、肝、脾之問。為道者，莫不煉存形神，剋成羽化，以致長生，超出圓羅之表，故日黃庭者也。

念吾頭頂戴天神

三元之氣，降生三八景神，生於人身上洞天部。一景生腦神之府，有元氣。人腦有九瓣，內生九真，皆列次位，以繞丹田，而外其面，以禦不祥。上真上向，高真南向，太真束向，神真西向，玄真北向。《二十四神行事抉》云：腦神在頭九官正九，當頂內腦膏之中，形長一寸一分，高五分半，向前面外坐，守丹田神是也。

髮為星辰萬餘綸

髮神名玄父華，字道衛，形長二寸一分，色正玄，在軀皮內膏外，周流髮根，正在頭上。萬物之中，人之最貴，一形之內，包含天地，日月星辰，社稷剛柔，無所不法；亦立天子，置三公、九卿、二十七大夫、八十一元士，百二十郡、千二百縣、萬八千鄉、三萬六十亭長，十八侯；亦有官闕、宅合、門戶、電井諸神。飲食而知修者，即得長生。所以頭圓象天，足方象地，髮為星辰，目為日月，眉為北斗，耳為社稷，為江海，齒為玉石。給，理也。髮之始叉一，又存神也。

紆長槃屈光若玄

紆迴屈曲槃結，櫛髮不鈴解髻。面有神庭。髻，腦之華。心悲髮焦。髓滿骨堅，不洩精氣。

頂上中央名通天

入髮際一寸，頂名通天，棲神之宅也。

孔德之容大如錢

《道德經》云：孔德之容，唯道是從。為眾妙之門者也。

天星和氣從此問

頭為三台，天星九真君其上矣。

養人骨髓浸靈根

絳官三景合明養人真。靈根，舌也。本，靈根者是也。

下和六府紹五宮

腸、胃、大小腸、膀胱、三焦為六府，心、肝、肺、脾、腎為五官。

消除惡氣出臍門

下丹田入命根，精神之本，截五氣、分陰陽之戶也。朝養玉候，暮為穢滓之氣是也。

還念兩目白黑分

目者，是身之明鏡也。林夫人咒曰：目童三雲，兩目真君。《丹字紫書》云：常存目中三神，合真內視，即見五藏腸胃，久行神仙矣。

左目為日天神存

左目象日，神名上明，字英玄，一名飛靈也。

象長一寸衣丹玄

目中童子人長一寸，服玄衣。

十二神女迥四邊

左目外有十二真人，周迴營衛目也。

右目為月太一然

右目象月，神名太一，字晨嬰，一名明珠。鷂嗚時存束方青氣從月來，滿泥丸，泥丸中有青煙，又從目出鬱鬱然，變成二童子，著青衣，如嬰兒形狀者矣。

神長一寸衣白執

左目真人長一寸。白執，素衣也。

十二神女周成還

左目十二神女，十二真人周還坐衛目也。

日月相去三寸問

白月，兩目。相去三寸。

中有北斗七政陳

存北斗七星天中帝卿，帝卿玄官。玄官從准頭直上，至髮際五寸。於夜半東向平坐散髮，呼上元三真，真中嬰兄大人面，各有門戶，七政如北極紫房也。面上真人神皆有方位，若視北極紫房玉闕是也。

上有元一五華君

元一五華，五藏神也。

當頭如居圓如槃

太一在頭，頭法天。圓槃，堅固者也。

象長七寸變化神

形長七寸。

耳象晝夜空如聰

修道先令目明耳聰為事主也。耳目是尋真之梯級，綜靈之門戶。夫目欲得數按抑其左右，亦令無數，使人聰徹，所以營理城郭，名書玉皇也。

中有黃庭主聽門

黃庭是腦中真人也。

欲下天神如赤丹

九真降下於腦官。丹者，仙服也。

蓋長三寸青績冠

耳神名嬌女，一名空閑，字幽田，形長三寸，青情冠也。

常居鼻上候百神

《大洞經》云：鼻神名山源，一名鬼井。有三元之山嶽，能侯萬神，為邪正之主也。

念鼻通利芳如香，

引靈注體，調和百神也。

中有一人衣黃金，

鼻中真人黃金仙服。

神長二寸出居人。

鼻神長二寸二分半，向外坐，主神他居，在人中上。

清虛神氣處中央，

鼻中嶽，處中央，內通腦雙孔。丹田清真之氣，為邪正之氣都府，是一身之武津道者。先塞山源鬼井，悔吝不動，長生無答也。

令我不惑知四方。

齋戒常革夷心注，立是不惑，耳、鼻、舌各居一處，為四方者。

念口鴻赤大如方，

含氣養精，《易》曰：觀我朵頤，自求口實。

多淤玉液涌金糧，

口中津為玉液，不食五穀，吸風飲露。金糧，不飲之貌是也。

神長七寸赤如強，

口中真人名赤虛丈人，字素明，在玄扉之下，形長七寸一分，高三寸半，向外，服赤衣。強者，猶堅盛之貌也。

左右展轉吸玉漿。

展轉，反覆。中有真人，能吸津液，往來不倦。

象斗鐵初受四方，

真人器戴，遏邪之狀。初，調神之物。學道之士，先當拘魂魄，消滅尸鬼。常以月晦日、庚申、甲寅之辰，清齋入室，以真朱筆點左目訾下，雄黃筆點右鼻下，令· 一小入谷中訖，微咒，叩齒三通，咽液三過，以左手第二指捻右鼻孔下，右手第二指捻左目下，各七這當按之勿舉手也。於是都畢。此二處是三魂七魄之門戶，載滅精邪之津粱也。故朱黃之精，塞尸鬼之路，乃太極上法，，行之則魂魄和氣，尸穢散絕，靈通徹視，行之三年，色念都泯，四支無疾，以長生者也。

神長三寸衣玄黃。

神在腦中第一節，居於骨，形長三寸，高一寸七分半，向外坐也。

固其神女東西廂，

體中皆有男女真君，列陰陽之位。廂左右洞房明堂官，真人在其中央，位相望也。

扶持黃泉五味長。

黃泉是領下喉上。五味入。，咀嚼而咽，皆真人扶持。

此道妙神利鋒芒，

自然妙有神通。鋒芒，利器。夫人道所生，神所育，含靈受爽，以成乎身。百姓日用不知，萬物得之而不見，港行內運，或曜無方矣。

神長七寸衣赤丹，

神長七寸，在玉枕中腦內戶髓膏內，向前坐，丹赤衣。

群神化養滋五常。

真人為群神五常陰陽之主，眾東日群。滋，生也。真人化養生人身也。

大管蕃茂令上方，

大管，玄膺。在舌下喉上，一名下管，受上下膺。其管受精蕃茂，形長八寸，故日蕃也。

能知舌道壽未央。

舌者，無英之龍機，若能修之，致長生。

舌根玉股赤如丹，

玉曆，舌名也。若用機行能，以消剛柔者也。

主察滋味通醴泉。

舌是心之官，舌和則審五味。醴泉，津唾者也。

下念喉嚨十二環，

喉神名虎責，真氣之路，津液之源，一名重堂，在頓下，故日下念。絳官重樓十二級，外應十二時亭長也。

自下通流兩乳問。

喉嚨向下也。兩乳名天府，玉堂真人居其問。

中有陰陽夫妻仙，

左乳屬陽，男真所居，右乳屬陰，女真所居，形長八寸，高四寸，各面就坐相對向。似人相對，日夫妻也。

對持玉戟四方邊，

持，猶執也。玉戟，猶真人之以守喉嚨。四方謂胸隔上下，乳內外也。

飲食不累鉅令還。

上焦既通，水穀不積，能歸下元也。

念肺五葉象玉光，

五藏次第，肺最為上，對胸，有五葉，如紗映穀者也。

青白皓皓若冰霜，

冰霜皓皓，肺主西方，金之正位也。

鄒震覆心衛四方，

肺在心上，故日覆。鄒，仙兵也。衛，近也。肺葉四垂以近心，故日四方也。

上有玄童象月光，

肺神名皓華，字虛成，在肺中，神長四寸半，白衣，向斗坐。月，陰精。肺主陰，如月光也。

真精華蓋內修明，

肺，心之華蓋。在肝上，故日明也。

肺中空洞上下行，

肺藏魂魄之官，魂性虛浮，鼻通天氣，垂五葉以掩內孔，相應為上下行也。

大如銳孔通太常，

保氣則得通神保精也。保精則神明。肺體輕浮，隱孔內屬，精氣往來，自然昇降也。

乏絕道使享之亡，

六府調和，神明則住，三部不寧，我真鈴散。享，去聲也。

絕立無萬神不詳，

道去身人死，水乾魚終。萬神皆散，豈不亡也。

養性審之喘息端，

修身養性，閉氣一名煉‘氣，一名胎息，從夜半至日中為生氣，從日中至夜半為死氣。常以生氣時偃仰，冥目握固，閉氣無息於中心，至百二十，口中出之，日增其數。如此身神見，五藏安。至二百五十日，即絳官神守，泥丸常滿，丹田盛數。至三百日，華蓋自明耳，舉身無病。引息之法，寒熱不畜，水穀無滯，一日一夜萬三千五百息。經千焉，具能養一身。具元氣，則無門不通，無豚不齊，無畜不散。仰頭縮鼻，而氣上昇。龜導縮頭含息，精氣下行；蛇導正屈不直，而氣上昇即周旋；人導閉口微息，氣入丹田，能明噓吸，神真內備，飛上紫清，由喘息之所政也。

上有流神五形彰，

流神，五藏神明。彰，明審而思之，其形乃明矣。

風伯雨師調陰陽，

風伯名比君，號日長齋；雨師名馮修，號扮徒。在人腦戶日廟，在人項後名仕，在脾端名稷，在人大腸日風伯，在臍傍名雨師。《易》曰：一陰一陽之謂道。近取諸身，遠取諸物。《南華經》曰：天在人中，地在人中。包含萬物，自然玄運在身也。

伏羲女媧或存亡，

伏羲，三皇之王。女禍，上古之君。皆創立革抉，制造權輿。人三官五藏之內，有此君王。胃太倉，乃三皇五帝府傳之也。

肺合太白華陰鄉，

肺，雍州之分，主西嶽華山也。出駕白虎乘風雨。

肺神在外為白虎。

《大洞經》云：肺君白元君也。居洞房官，出駕白虎，或乘白氣。從官太和君，二千六百騎矣。

心紫五寸銳下行，

心為帝君，居肺下肝上，對屍尾下一寸。心者，一名絳．官，為一身之主，以管萬民，呼吸諸神，無不到者。銳者，心中孔，應八作萬神出入也。

營若靈根扶中央，

靈根，命根也，玉液化清水灌之。子能修三寸，長存心居中央也。

明珠赤白如日光，

明珠即心中精。面色如縞映絳也。

中有三孔氣堂堂，

心有三孔，精氣流行。堂堂，施張貌也。

千乘一朝導明堂，

夫修道者，皆灰心槁體，坐忘遺彼，聰內合爽，形神羅照，一身之內，見千乘萬騎。眉間卻入一寸為明堂也。

精營霍山在南方，

心揚州之分，衡嶽霍山。

心君要妙衣太腸，

心神童子一名要妙。要妙，太陽之正色是也。

鎮綠曜赫履朱冠，

縝綠，仙髮，或心中暉赤之色也。戴華蓋，朱雀是也。

九度明帶服赤兵，

三部內各為九度，上元九氣為冠蓋使者，中元九氣為諫議，下元九氣為鴻臚，三九二十七大神，皆部制神靈，主運騷體。然義有兩說。九度，九竅也。明帶，赤豚交加，連兵捍武。上部九變，中部九孔，下部九名，以通九州也。

飲食華澧太陽束，

飲食水穀華澧津液，既從上流下，須攝運，運心次肝。左主東方，故日太陽之東也。

當如赤子精神澄，

赤子，嬰兌，心神。長九寸，高四寸半，赤衣，面向外坐也。

出駕丹車御三雙，

丹車，心正色，居絳官元陽府，出或赤氣三亭，人心面主南方陽心之位，．與面相應，出則從官南極老人，三千六百騎衛也。

隆蓋朱輿赤帷裳，

隆，高。赤，烏。蓋丹蛇為輿也。

丹烏持符鼓翼翔，

丹烏，朱雀，乃敗外象，故玄武水玉液，朱雀見，終日用之，故不遍。符，氣也。人氣從下向上出，仰如飛烏舉翼也。

出入上下論九星，

九氣化為九神，在人身中。《大洞經》云：天皇九魂，變化為之也。

計曾清神絕存亡，

計，念。曾，易。清神，五藏神。人能胎息養氣，叉易生死，則神仙可得也。

遷徙得天制其裳，

心為身主，制動為神，微妙飛形，深誠正靜，則五映也。

下歷長城度九梁。

崑崙山有五城十二樓，人內亦有之，在下部。九梁，下元九氣是也。

肝青七葉寄膽倉，

肝東方木青，左三右四葉，色如縞。連膽，故言寄也。

狀如亮訪烏翼翔，

取兔外喻，兔，水烏。若胎息既真，神虛叉備，肝滿則超，如兔欲翔。

復似鵲蔥走日中，

似九鶴鵪鵠也。氣滿肝盛，如雉高飛，若昇天入日中也。

中多諸神束西王，

神者，天映君，一名公子，一名含明，肝元真神。《靈寶經》云：元英公子，白元尊神，下鎮人身，在泥丸官是也。

宮屬皇疊紫亭鄉，

肝有青陽官，中有無英真人，其神主生錄。疊，精也。紫亭鄉，目也。目氣紫，主肝也。人飲濁肝盛，則目暗；至人道虛肝滿，則目明。若吐納既備，肝膽內充，則精神和，精以成一德，無傾覆殆也。

肝之妙神衣青光，

肝色青，束方木星，正色也。

形長八寸乘青龍，

長八寸，青色之衣，居明堂官，出乘青龍，青色之車，從官束極老人三千六百騎也。

上包歲星岱嶽宗。

歲星，角亢。岱宗束嶽，青州。

膽在肝中色綠漿，

膽在肝中左右葉之問，水延下碧綠色，盛水青黃白，綠漿是也。

大如鸚子中正黃，

《二十四神行事訣》云：膽色青黃綠，大如鷂子是也。

神長三寸衣青陽，

膽名龍躍，形長三寸八分，青黃色，向外坐也。

精為騰蛇辟輩祥，

膽為六府，外為勝蛇，亦為青龍。膽剛勇奮發，能除不祥。輩，毒蟲，或云三尸蟲是也。

名日軌敵御四方，

六府之神，膽最壯勇，人行邪正，皆在膽。膽正則無事自安，膽邪竅之見滅。常能外禦，軌則法膽，主捍敵。夫修上道，莫不由於膽也。

胃受三升應日月，

胃太倉，隨五藏、逐四季而行。胃水穀之海，大腸之委輸，神靈所舍。

上白中澤赤文章，

胃色外白，中則潤赤有文章也。

中有和氣上微王，

和氣，真氣也。微王，胃中真人。胃開五藏明，胃閉五藏暗，為萬靈之溢塞，成一軀之要津，雲行雨施，皆由其始也。

渴思其水當玉漿，

《大洞經》云：夫服玄根之法，心存胃口，有女子如嬰兒，無衣，正立胃管，張口承注魂液，仰吸五氣，口中津液滿口咽之，遣入玄女口中。五過畢，叩齒三通，咽液九過，皆依是法也。

飢思其內象黃糧，

飢瓢咽液，是自然之糧。黃，中央正色也。

神長三寸衣中央，

神名黃帝子，形長三寸，衣黃衣，向外坐，消磨食物也。

變化丹田百病亡。

赤子居上丹田，真人居中丹田，嬰兌居下丹田。一神名真人，字子丹，一名光堅。人能存之，即無病夭。真人貴三田合而成一，神仙之本也。

脾之璧腰色正黃，

脾，黃庭之官也。脾橫胃上，色黃明也。

兩木頗銳迫太倉，

兩木，兩邊銳堅，迫著胃，為太倉兩邊也。

狀象金墜色混燈，

金，堅剛。脾有故，膏膜如縞裹黃白，混煥是也。

常甘包裹開庭堂，

凡為道者，令三關常調，是根精固體。三關調，五藏安，則身無病也。

神長九寸衣黃光，

脾長九寸，黃衣，八景神童名字，人欲存時，則形長三寸，橫於胃上，朝為老君，暮為明堂太一君是也。

出乘蒼車駕龍翔，

脾為明堂官、太崇府，中有玄光玉女。丹田之女，出乘黃龍之車，從官黃老君三千六百騎也。

上連鎮星少室堂，

鎮星，玄房。少室者，中嶽豫州也。

主生五味養四行，

脾分五味，制強四方，是為主。

可以不飢察神明。

精液內備，神具體安，不飢不渴，長生久視，定慧自然也。

腎黑俠脊當臍居，

腎居下部水宮，在臍下三寸，附著脊，左為命府，右為太和，左司徒，右司寇。腎在臍內兩邊，主運三焦之氣，灌溉津液通之路。元陽子云：寒暑相生，男女相形，腎中二神青衣，左男戴日，右女戴月，至夜半時，人能精存思，則可得見也。

大如一拳如覆杯，

下丹田人命根神宅，藏五氣，左青右黃，上黑下白，如大拳是也。

又似大鼠如關臺，

腎如伏牛，大小如鼠。臺，向腎形，腎部之官玄關臺也。

快如純漆烏憧來，

腎色如黑漆，既若狂鼠，又復如鳥，若胎息既滿，引腎氣雙孚，上如飛鳥而欲飄舉，憧憧然是也。

黃白足脂若軀中，

真精溢滿，如人體光悅也。

中多無形萬物神，

無形生於有形，隱伏能生赤子也。

大寶之宮中天部，

夫無用即有所寶，無用而常足者，莫妙乎道，故三度之中，各有九人，右有司命，左有司錄，左司廷尉，皆內外速記人善惡。腎為玄元君、元陽子。命門一名玉都，下丹田也。精氣出入，神居之所，當臍後是也。故尋真之士，外身幽巖，屏絕人事，恐犯女穢，則下丹田危人鬱錄，冥司奪算。《三一經》云：以夜半時，甲子、戊子、壬子日呼之日，北極名玄通女，某乙欲得金液、玉漿、醴泉可飲者。因冥思念腎問有白氣，左有司命，右有司錄，呼之日，司錄六丁玉女，削去某乙死籍。皆當言之生我，能知三一神名，可長生矣。《易》曰：聖人之大寶日位。言萬象在人身內也。

神長六寸衣赤褐，

神名玄冥，字育嬰，長六寸七分半，衣白，外向坐是也。

出駕玄武御神龜，

玄武神龜，北方正色。腎為幽暗府，中有太一君，出駕玄武與飛龜，從君官北極老人三千六百騎是也。

戴水上下浸九州，

腎兩邊名漢水，中有神龜，呼吸養流行為兩分，通四支週遍。《三一經》云：腎有神龜，亦為玄武，乃布流潤澤，通九竅，應九州也。

百脈孔竅盛以治。

三部中九竅，神龜戴水，上下九孔百豚皆和潤，所以治也。

上有星辰相合持，

五星藏內，皆內應外運。夫至人不矜其細行，朗然玄照，與天地合其德，與星辰合其度，一體離羅，萬象內應。《迴元行事訣》云：諸步七星之道，存真人星從斗而來下，飛入兆口，注在肝中，使光照五藏，內外洞明。畢，北向再咽液九過矣。

下與恆山相連扶，

四維上下之中，北方最下，怛山北嶽，屬冀州分野是也。氣合玉泉，下丹田也。《大洞經》云：三光陰化成三官，籍三官中九神，上中下三元君主命是也。

神長六寸衣玄黃，

神名嬰兒，字元陽子，一名谷玄，形長六寸，高一寸八分，赤衣，面外坐。

神妃十二同帷帳，

神妃則青腰玉女、玄光玉女，並隨母所帷帳，丹田中也，同守下元也。

五光玄曜照四方，

臍下都五藏，故云五光。周圓四方，故云四方是也。

青赤白黑服外黃。

腎在臍外，臍近腎上，是故名外黃。

周衛五重四門張，

上下相連，周衛五藏相通。五星相通，五重精液周流，五氣和釋。四門，臍四閉也。上通於頂，下徹包裹是也。

中虛靈臺華屋堂，

中虛，脾部。靈臺，心居。華益之下，臍為下海，總通六氣，府與心連也。

朱樓二寸自相通，

《上清經》云：臍有黃闕金室，銀城朱樓，是帝一君之內宅，三真之寶官是也。

神女游戲集中央。

《二十四神行事訣》云：神女名逐元馬，字道極生，男則陰莖內，女在子藏中。形長二寸二分，紫色，向外坐，能為男女生雌雄。仙經云：人臍中有崑崙、弱水、玄冥之淵，日月所行，與外崑崙不異也。唯至人游神於內，則見矣。有一切神仙飛遊其上，故天有日月下臨地，萬物皆明，人亦如之。日月下照臍，臟腑常明，夜則日在胃，照於臍，故臍正當天地三元中央是也。

駕無極乘焉陰陽，

陰陽，下丹田神陰陽之主，含二氣變化成形，故男女媾精萬化生，是真神也。

御六蒼龍建左方，

左主陽，六蒼龍亦陽，三如六，生象之始，成形之質。仙經云：左三右七，戴九履一。故求真之人，存三守一也。

白虎把弓居右方，

右陰白虎。弓，弧也，主陽。《易》曰：先張之弧，遇雨則吉。此言陰陽成象，斟酌變化也。

朱雀前引把五兵，

心為朱雀，居脾上，故引前。五藏之中，各有神守，是五兵也。

玄武提鼓在後行，

玄武為腎，當脊兩邊，故在後。下近胞囊，為提鼓是也。

千神萬騎引縱橫，

夫一體云內有三萬六千真神，千二百精光，營衛成形，故至人若廖支體，黜聰明，養精靈，則千乘萬騎。《西昇經》云：神生形，形生神，形不得神，不能自生，神不得形，不能自成。言神人內省，便能致神仙是也。

軒如高舉登九蒼。

鶴嗚子和，修成則應貞，群仙翼軒，乃登九天也。

持我黃神轉八關，

黃神，黃庭也。八關，八方。若道行內修，備則周行六虛，爻遊晏八方也。

與道合同相候迎，

提嚮叉應，養神見報，與道合同，上昇紫極也。

還復返我形中央，

天道不遠，三五復返，可乎不可，然而不然，是形返神，歸乎妙寂是也。

恍惚出入面無常，

老子經云：恍惚中有物。《真誥》曰：面為尺宅。《西昇經》云：面常欲兩手摩拭，高下隨形，使之令極熱，令人面光澤，皺斑不生，行之五年，色如少女。可謂山川行氣，常盈不設也。

莫能知之存與亡，

能知真道，則不衰憊耳。

故日五藏六府王。

五藏六府，各有司主之神。

法象會一於丹田，

名之為一，盛德日生，道與一布化生三才。人得一成形，而生三部，存三守一與道同，子能知一萬事畢。一身精神是也。

誠能通之度世方，

誠，實也。方，道也。能守其身，必獲度世之道也。

臍下一寸名丹田，

下丹田名利機，一名精露，一名交陰，一名命門，三焦右府之命也。

諸腸之紆與脊連，

諸腸，大小腸也。傅著脊雙承胃口對臍，大腸左迴十六曲，小腸右迴十六曲，通津流迴入腸，為滓穢之物，清者後胃過入腎胞，注陰陽為溺，濁者從肺而分，入腸出乃為糞，故通者絕飲食，而神靈爽是也。

方圓三寸名關元，

關元在臍下三寸，一名關明，一名液門，男子藏精之閣，女子藏胎之官。

縱橫四方為朱垣，

四方，四向也。縱橫，交會於垣牆者也。

常在中央兩關門，

對兩腎中央也。

神長五寸衣金文，

旦暮存之，令人不衰，長二寸一分是也。

能大能小變化神。

神，妙萬物而為言。變化自然，運載一體是也。

下念天門依命門，

命門，臍也。之命始君也。宗，金門玉闕，一神名桃孩君，攝景氣之命始君也。是天地之元，陰陽之宗，金玉玉闕，房戶之寶。夫人命由桃君所制，魂化精液而生也。

去臍一尺變化神，

一尺，陰下胞上，在大便前，小便後，兩陰交會之門也。中有真人，號日制命。又人主年月之本，命攝壽夭之問，太一變魂，而並列司命之會，而合對魂帝君，故云司命之神，主典年壽魁柄長短之期，是以混合之府籍，莫不由之。一名靈華神宗也。

兩女夾侍敗亂人，

兩女，陰中之神，居命門下，和合陰陽皆由此。若真神竭而精液不通，女則胎落，男則內神耗竭，而禍自連也。子欲不死，收精內視；子欲長生，收精返形。夫人誰不知生之可貴乎，只自不能止交接耳。既泄之以尾閒，而氣濁液漏，腦喊髓竭，徒益以消漬，故非本真而邪其內與，元神漸喪而衰朽日逼也。《西昇經》云：人所以輕命早終者，自令返污之然，非天地毀、鬼神害，以其形故也。養生之夫，懇絕世事，奏彼山林，將欲斷諸浮俗，塞兌煉形，保正吉也。

能為大小惑人心。

不見是而無悶，欲何所惑也，自然心清意定也。

意審三神病去身，

三丹田也。志誠鈴感也。

安樂道經可備矣。

一勞永逸，乃得長生，然後復何言乎！唯天道三一為首門，乾坤是也。

合乾坤，定六府，

三生六府，寂然不動，感而不生，寂無為也，遂使念之。

知機真神，窮理盡性。

彼膚耳莫不遂內，修成辟災厄，長離膏肓，利貞無答。讀如法，精義入神，深研妙嘖，神精運化，引息相擁，形質已具還部矣。五藏生靈，三田內實，卻眾邪魔若干犯，鬼賊逃亡去萬里，入水不濡，猛獸不據，秘五道、守我黃庭，蜜掘闕、鏡傳賢士，受者獲福，當朝太上也。
