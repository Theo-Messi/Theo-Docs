---
title: 斗数骨髓赋注解
editLink: true
---

太极星曜（太极于此即紫微），乃群宿众星之主，天门运限，即扶身助命之源，在天则运用无常，在人则命有格局。先明格局，次看众星。或有同年、同月、同日、同时而生，则有贫贱、富贵、寿夭之异。或在恶限，积百万之金银；或在旺乡，遭连年之困苦。祸福不可一途而论，吉凶不可一例而推。

需知一世之荣枯，荣者，富贵也，枯者，贫贱也，俱缘人生一命之中见之。主星吉、佐星吉、运限吉，则一世安然而享其福也；主星弱、佐星弱、运限蹇，则主一生下贱，再加流年遇煞冲刑，定主灾悔而言。

定看五行之宫位。

五行即金木水火土，如寅申巳亥为四生之地，子午卯酉为四败，辰戌丑未为四墓。命立四生遇长生、临官则为富贵，入四败遇衰、病、墓则主贫贱。

立命可知贵贱，安身便晓根基。

立命在五行生、旺之宫则富，死、绝之宫则贫。安身在生、旺之宫则贵，死、绝之宫则贱。然亦应据左情而定。

第一先看福德，再三细考迁移，分对宫之体用，定三合之源流。命无正曜，复无吉拱，煞破刑冲，夭折孤贫。吉有凶星，美玉瑕玷。既得根源坚固，须知合局相生，坚固则富贵延寿，相生则财官昭著。

命好、身好、限好，到老荣昌。

假如命及身，两者皆坐长生、帝旺之乡，而身命二宫又得吉星庙旺同守，且财帛、迁移、事业三宫又亦是众吉去集，各宫三方四正无煞冲破，再加运限吉利，定主一生谋为每多顺遂。

命衰、身衰、限衰，终身乞丐。

假如命及身，两者皆居死、绝之垣，且本宫复又不见吉化，更与羊、陀、火、铃、空、劫以及其它诸恶曜交会，再加运限亦无吉星接应扶持，定主一生贫贱，重是者沦为乞丐。（按：犯以上诸例，在时下改革开放的经济社会，为人必系庸常无能，或体弱多病，运气又差，故致贫乏不堪。今日之乞丐，并非皆属贫穷之辈，只要不是断手断脚的人，多系博人怜悯同情而行骗，或强行讨要，借乞讨而致富者并不少见，尤为可恶的是有扮作贫困学生而行乞者。）

夹贵夹禄少人知。夹权夹科世所宜。

假如丙丁年生人，在戌宫安命，壬癸年生人，在辰宫安命，而有魁钺夹命，富贵必矣。如安命丑宫，天梁坐命，甲生人禄存居寅，子宫有廉贞化禄来夹，为夹禄，主富贵。如安命戌宫，紫微天相坐命，而乙生人得酉宫天机化禄，亥宫天梁化权来夹，亦主富贵。或有化权及化科来夹命亦然

夹日夹月谁能遇。

如太阳、太阴在身、命宫，或身、命之前后二宫夹拱，不逢空、劫、羊、陀是也。或命坐未宫，太阳在午，太阴在申，或命坐丑宫，太阳在子，太阴在寅者即是。（按：此为日月夹财格，武曲、天府属财星。武曲贪狼在丑未，或天府在丑未守命，有日月在邻宫夹，遇吉星同垣会合必富贵。）

夹昌夹曲主贵兮。

如立命丑未宫，前者寅宫文昌，子宫文曲；后者申宫文曲，午宫文昌者是。（按：寅时、辰时，申时、戌时生人，安命丑未宫才有此夹局。不论何星守命，得昌曲夹均主吉，尤喜日月、天梁、紫破、天府得夹。若命无正曜得昌曲夹亦主吉利。）

夹空夹劫主贫贱。

假如命与化忌同宫，身、命两者有刑囚杀破等诸恶守值，而逢天空、地劫夹拱身或命宫，定主贫贱孤寒。如立命巳宫，午、辰二宫有天空、地劫夹之；立命亥宫，戌、子二宫有天空、地劫夹之。（按：命宫正星庙旺会吉，不惧劫空夹。命宫正星陷失、加煞，三合及对宫凶多者，劫空劫命，无异于雪上加霜，惨不忍睹。）

夹羊夹陀为乞丐。

命或身与禄存同宫，前必有羊，后必有陀，然应以禄存得地生旺为吉，陷空刑克之处为下格，更不喜与刑囚诸煞同垣，或遭三合空亡劫煞等恶宿冲破，遂致而成“吉处藏凶”之局，不能为福，反主悔吝，与孤寒贫贱结不解之缘。禄存入命身，七杀、廉贞、火、铃来夹，亦为下格，然本命无忌星同守，三方众吉拱照，或有科、权、禄合照者，虽逢恶曜夹持不为败论，但逢杀运灾祸难免。禄怕空劫刑囚交会冲杀，然则孤贫无疑。（按：限年逢此夹局，亦同此论，多主贫穷或遭凶。羊陀夹煞忌主吉处藏凶，以致鸡飞蛋打。）

廉贞、七杀，反为积富之人。

廉贞属火，七杀属金，是火能制金，为权为福。如廉居申，杀居午，反为积富之人。廉贞或七杀守于陷地化忌，或与众恶宿交会，或逢刑囚空劫等恶曜夹身夹命，下格贱命也。（注：非以廉杀同宫为论）

天梁、太阴，却作飘蓬之客。

太阴居卯、辰、巳、午，俱为陷地，如立命上例四宫，与天梁同守身宫，定主孤寒，不然飘荡他乡，又为贪恋酒色之徒。诀又有谓：“梁虽不陷，不作敦厚之人”。天梁与太阴守命或身，于巳、午最不宜，亥宫次之而已。

廉贞主下贱孤寒。

假如命、身居巳亥遇廉贞乃为陷地，三方前后二宫复无吉星拱照夹持，必为贫贱。廉贞与贪狼于亥守命而无吉拱照，同一理断。

太阴主一生快乐。

假如安命自申至子宫，而与太阴星同守，前后吉夹，三方四正又有众吉拱照且无恶曜冲破，可主富贵，吉少者亦可享有快乐之福（身宫守太阴，吉众亦同）。又，命身与太阴同宫值庙旺之垣，三方前后吉众者富贵不小，但以无破为准，吉少无破者，亦主刀笔成名，吉多无破者，主大富贵。太阴化忌在申酉戌守命宫，或与羊陀火铃同宫守命，反主一生不快乐，多忧多虑，并常遭感情打击。

先贫后富，武贪同身命之宫。

假如命立丑或未宫，有武贪二星同守，盖武曲为金，克贪狼之木，贪被制化为有用，故主先贫而后富。再若武贪守命，三方四正无破皆吉，命身前后众吉夹拱，财帛、事业、福德、迁移四宫均吉，则可不主先贫。

先富后贫，只为运逢劫杀。

假如身、命宫有一二正曜，迁移宫亦有正曜坐守，少青年运限亦佳，惟至中年限行绝地，命遇劫、空、耗、杀等凶，若是身命主曜无力，主后贫也。

出世荣华，权禄守财福之位。

权禄二吉，若守财帛与官禄或福德之宫，而命、身皆美，定主富贵堪期。若是身命二宫有权、禄同垣，定主出世荣华，财官兼得。（按：化禄、化权二星一守财帛、一守福德。）

生来贫贱，劫空临财福之乡。

天空、地劫为耗煞，若值财帛、福德二宫，必受贫贱之苦（按：安命子或午，卯、酉时生有方有，劫空二星，一守财帛宫，一守福德宫。所谓生来贫贱者，一指出生时家境贫穷，二指注定一世无成。其实劫空守财福者，并非个个为贫穷之人，多主败多成少，奋斗之后少有结果，钱财每易虚掷）。官禄宫有空、劫坐守，亦主事与愿违，屡遭贫穷之侵。又，身命二宫若值空、劫，而三方四正及前后乏吉拱照，亦主终身贫贱，一事无成。

文曲武曲，为人多学多能。

假如辰戌巳亥卯酉安命，遇文曲、武曲守垣是也。若遇文昌同垣坐午宫，遇羊、陀、火、铃等恶煞合照者灾殃必重，但有辅弼守命者，灾悔较轻。（按：文曲武曲同守命宫，主其人多学多能，尤在辰戌宫为然。文昌亦是。）

左辅右弼，秉性克宽克厚。

左辅或弼守命宫者，主为人宽厚。（按：恶煞冲破，主贫穷或主有灾难，不失厚道。）

天府、天相乃为衣禄之神，入仕为官，定主亨通之兆。

假如丑宫安命，巳、酉宫府、相来朝；未宫安命，亥卯宫来朝是也。（诀曰：府相朝垣格。）然合此格者，需系甲年生人，并须三方四正无煞冲破方是，他年生者福泽锐减，遇劫煞刑冲破格者不符此论。

苗而不秀，科名陷于凶神。

假如科星陷于空劫羊陀之中，则为苗而不秀。（按：比如本是良种树苗，可惜长得不好。于人命运，多主华而不实，虚有其表，不然怀才不遇，宜从事偏业。）

发不主财，禄星躔于弱地。

化禄陷于空、劫是也（大抵化禄及禄存均不宜陷于空、劫）。又，化禄值于子午卯酉宫无用，命、身若遇众煞刑冲，亦主贫穷。入四墓亦然。（按：化禄本为吉，无论在何宫皆然，纵居子午卯酉陷地，亦作福论，入四墓亦是。遇煞星冲破则不然，美景大减。）

七杀朝斗，爵禄荣昌。

假如寅申子午四宫安命、身，与七杀同垣是也。然而亦要辅、弼、魁、钺、昌、曲合照及坐守，方主一生荣华富贵可期。若遇恶煞冲破不足以论。（此为七杀朝斗格，诀曰：爵禄荣昌。）

紫府同宫，终身福厚。

如寅、申二宫安命，值天府、紫微同宫，三方有辅、弼、魁、钺、昌、曲拱照，必主富贵，终身福厚，甲生人化吉极美，他年生者如丁己庚癸人亦吉。

紫微居午无煞凑，位至三公。

假如甲丁己年生人安命午宫，与紫微星同垣，谓之入格，多主大贵。其余宫亦主小贵或富足，但均以身、命三方四正无煞冲为准也。（按：女命遇禄存同守必作贵妇。）

天府临戌有星扶，腰金衣紫。

假如甲己年生人安命戌宫，值天府同守，方可依此论断，加杀则否。然而亦要三方逢遇魁钺辅弼或科权禄等吉曜拱照，并无恶煞冲破为准，则大富大贵。如无众吉拱照或夹扶命、身，平庸而已。（按：此格最吉辅弼同居辰戌宫。丁年生亦主吉利，得辅弼在辰戌冲照尤佳。遇陀罗同守多主牢狱凶残。）

科权禄拱，名誉昭彰。

此为三化吉星，如命或身坐守一化，财帛、官禄宫二化来合是也。诀云：“科权禄会主大贵”，但亦须三方四正吉多凶少，无煞刑冲为最美。此谓科、权、禄拱命格，如三合辅弼魁钺等吉宿，位至三公，命、身同宫者尤其大吉大利，可致大富大贵，功名显赫。（按：科权禄在命宫、对宫、三合宫会合，多主富贵。今得科权禄拱者颇不乏人，但并非个个大富大贵，甚至有不少只是小贵、小康之人，同样是科权禄合，却有富贵高下之别，故须视三方星辰配合、何星得化、庙旺利陷、凶多吉多综合论之。）

武曲庙垣，威名赫奕。

假如辰戌二宫安命值武曲为上格，丑未安命值之较次。宜见权、禄、辅、弼、昌、曲，遇者财官双美，驰骋扬名，众吉拱照，锦上添花。（按：女命，只宜为事业型，大多数婚姻不美。）

科明禄暗，位列三台。

假如甲生人安命亥宫，与化科同值一垣，而禄存居于寅宫，则寅与亥暗合，谓之“科明禄暗”，遇者多主富贵，但亦须命、身众吉拱照，无煞冲破方作美论，否则福泽大减，仅主衣食不虑已矣。

日月同临，官居侯伯。

假如安命丑宫，日月在未，安命未宫，日月居丑，谓之日月同临是也。诀云：“日月同临论对宫”，而日月与命同值一垣亦可作同临之断，惟亦须详观对宫之凶吉，乃至三方四正是否遭煞刑冲而断贫富与贵贱。此外命未身丑坐日月，或命未身丑遇二星同临，主更吉，丙辛生人逢之尤其福厚。

巨机同宫，公卿之位。

假如辛乙生人，安命卯宫，与二星同值，更遇三合昌曲或辅弼为上格，多主富贵福寿。惟丙生人吉减，丁生人则主庸常，不为美论。按，辛乙生人安命他宫值机、巨，美中不足，当无上述之福。

贪铃并守，将相之名。

假如辰、戌、丑、未、子宫安命，值二星共垣，谓之入庙同守，三方众吉拱照，多主出将入相，美不胜收。贪铃守垣于一地，每主武功勋业，亦谓利武不利文。子、丑二宫有二星同守命垣尤佳，戊、己生人合格，他年次之。（按：贪狼不与火铃同垣，减福无疑。今人多在军队、警察局或其它司法部门工作，更多的是从事商业。遇文星主先武后文，或武职文做。不然文职武做。） ?

天魁、天钺，盖世文章。

如命坐天魁，对宫有天钺正照，反之亦然，谓之“坐贵向贵”，三方四正又有众吉拱照，无煞冲破，其贵必也（身命同宫或各居一星尤美）。（按：坐贵向贵，多主考学顺利，学历较高，若遇科星更验。）

天禄天马，惊人甲地。

如寅、申、巳、亥安命，值禄存、天马同垣，三方四正并有众吉拱照，无煞冲破，前后更有美夹，多主科甲得意，财官双美，遭耗刑伐者不是。（按：古人重科举，以之取富贵。今人禄马交驰者，多主发财。） ?

左辅、文昌会吉星，尊居八座。

假如此二星守身命，更有三方四正吉曜拱照，而无刑杀冲为尤美，加空、劫恶煞为破损，吉中藏凶，美玉瑕玷。（以同宫为准，二星交会合照次之）

巨日同宫，官封三代。

寅宫安命，有二星同垣守值，复无四煞刑冲为上格，否则次之，美景大减。申宫安命遇二星，纵三方无煞亦不全美。巳、亥安命逢二星冲，不作吉断。则如命立巳宫与日同垣，亥宫有巨门正照，亦为上格，反之巳巨亥日，则谓下格，多生灾殃祸患也。立命申宫与二星同垣，平常之人耳。（按：命遇巨日寅申同宫，或巨日巳亥对照，逢吉星，多主其人名大于利。）

紫府朝垣，食禄万钟。

如寅宫安命，午、戌宫紫微、天府合照来朝是也。此谓人君访臣之象，吉格，更遇流禄巡逢，多主位高爵显，但亦要三方四正众吉拱奉，无煞刑冲，身、命有贵夹尤美。如立命寅宫，有二星同垣，并得众吉拱照，谓之“上格中之上格”，定主高官显贵，福寿兼收，惟遇煞忌刑冲不为全美。

科权对拱，跃三汲于禹门。

科、权二星在财帛、迁移、官禄宫合照命宫是也。或命宫有化科或权或禄同垣，三方有科、权、禄三吉星其中之二拱照，必主富贵福寿，然命坐科星（或权星），于外方遇权（或科星），而三方四正吉众无煞，亦为美格。

日月并明，佐九重于尧殿。

如安命丑宫，日在巳宫，月在酉地合照命垣是也。巳日酉月为庙旺，谓之“日月并明”，辛、乙生人合格，丙生人主贵，丁生人主富，但亦要众吉齐凑，三方四正无煞冲破为最美，否则加杀及空、劫、忌、刑等诸凶曜，则告美玉瑕玷，减为平常之格。

府相同来会命宫，全家食禄。

三合照临，更遇本宫吉众，身、命无败，是为“府相朝垣”之格，多主富贵。诀曰：“府相朝垣格最良，出仕为官大吉昌”。（无四煞诸恶冲破为准）

三合明珠生旺地，稳步蟾宫。

如在未宫安命，太阳在卯，太阴在亥，合照命宫者是。月居亥庙旺，谓之“明珠出海”，如命、身众吉守照而无空、劫、忌、刑或诸恶煞冲破，定主财官双美，福寿皆全。再如命立辰宫与日同垣，对宫戌位有太阴正照（尤其身与月同值），可主极贵矣。

七杀、破军宜出外。

此二星会身、命于陷地，主诸般手艺能臻精巧，出外可也（如命立巳、亥，与破军同垣，三合有七杀拱照者是）。（按：遇七杀或破军守命，其人胆大，多为长年奔波之人。加吉富贵，不见吉星，技术安身，或因偏业致富。）

机、月、同、梁作吏人。

身、命逢此四星，务必三合遇文曲（或文昌），方主刀笔功名，否则加煞复遭刑忌，乃为次格。诀云：“巳亥会同梁机月，多主作吏人”。（按：机月同梁遇科权禄，主富贵，多掌军警大权。会天刑遇吉星亦是，其人必在司法部门、政府机关工作。）

紫、府、日、月居旺地，断定公侯器。

紫午宫，府戌宫，日寅卯辰巳，月戌亥子宫，又有化科、权、禄坐守身命（或上例众吉庙旺拱照身命），定主大富大贵，极美之格。惟亦须三方四正无煞忌空劫冲破为准，加诸恶则美玉瑕玷。

日、月、科、禄丑宫中，定是方伯公。

丑未安命，日、月、科、禄同守命垣是也，如无吉化，虽日月同宫不为美论。诀云：“日月居未命中逢，三方无吉福无生。若逢吉化始为美，方面威权福禄增”。（按：日月丑未安命，极喜太阴化科或太阴化权，又喜昌曲同宫、加会、夹命，遇左右亦吉，但不及昌曲之力。日月同守命宫，三方无吉反为凶，若遇太阳化忌，夭折之命。） ?

天梁、天马陷，飘荡无疑。

巳亥申宫安命，天马同宫，亦与天梁失陷同值，或与火、陀、空、劫、刑忌逢遇交会，依此而断。梁、马陷于恶曜，多主飘荡天涯也。（按：天梁在巳、亥、申宫为陷地。遇凶煞、天马作上例断之，陀罗同宫必主牢狱。若众吉同宫会合，不见凶煞，仍有富贵，只是劳碌异常，终身奔走。）

廉贞杀不加，声名远播。

杀谓四煞也，如寅宫安命与廉贞同垣，无四煞冲照，而且三合吉众，亦主大贵，加煞则平常。于身宫庙旺廉贞守命，无煞冲照亦系吉格。（按：廉贞在寅申宫守命，格局已然不俗，作上格论之，无煞加亦主富贵。若会合众吉，富贵成就远较他格为高。廉贞寅申，主少年得意，多在三十岁前就会一鸣惊人，经商者发财亦早。三十岁后反有减弱之势。男命英俊，有阳刚之气；女命清秀，利落，形象气质佳。）

日照雷门，富贵荣华。

卯宫安命，太阳坐守，三方更见辅、弼、昌、曲、魁、钺拱照，富贵不小，惟乙、辛、壬年生人合格，他年生者亦主吉利，惟以三方四正无煞刑冲为限。卯宫太阳守命，为日“日照雷门”，加刑忌四煞亦主温饱。（按：太阳在卯守命，亦属名大于利之兆，不见昌曲禄存，难有大富贵，只为一般公务员而已。不少人从事教育工作，或一般文职工作。女命加吉，会嫁给有钱人，不然丈夫也属官贵人士。）

月朗天门，进爵封侯。

亥宫安命，太阴坐守，更见三方吉拱，主大富贵，无吉亦主食足衣暖，杂职维生。“月朗天门”格，三方四正吉拱无煞，丙、丁生人主贵，壬、癸生人主富。（按：太阴亥宫守命多主富，极喜昌曲同守，自是富贵出众。最怕火铃同宫，主人奸诈顽嚣，或牢狱刑伤、意外事故。）

寅逢府相，位登一品之荣。

寅宫安命，天府午宫，天相戌宫来朝，三方四正无空劫煞忌冲破，甲生人遇之财官双美，富贵双全，加煞则福减，不为美论。如在申宫安命，子府辰相来朝，众吉齐凑，无煞忌空劫刑冲亦主贵。（按：此指廉贞寅申守命会吉。陀罗同宫主人色欲，或为武职。见前注解。）

墓逢左右，尊居八座之贵。

辰戌丑未为四墓，安命、身于此遇辅弼二吉同垣或对照主富贵。或三方遇此二吉合照，无煞忌空劫冲破，亦主福寿，若加煞温饱不虑。（按：左右二星在丑未守命，或辰戌冲照，或他宫单守，不见紫府十四正星同垣，纵有富贵，其人多是二传手，居于辅佐位置，在本身阶层中，难达最高位。）

梁居午位，官资清显。

午宫安命，天梁坐守是也。三方四正无煞忌空劫拱照，丁生人上格，己生人次之，惟癸生人亦主富，其它之年生者更次之。（按：天梁居午，宜干公职，少有经商做老板者。最忌太阳在子宫化忌来冲，不见吉星，多主劳碌贫忙。）

曲遇梁星，位至至台纲。

午宫安命，梁曲同垣坐守为上格，寅宫守命次之。或天梁在午宫，文曲在子拱照者，官至二三品之贵。（按：天梁居午，最喜昌曲同垣，天梁于他宫亦然。见左右虽吉，但不及昌曲之力。）

科禄巡逢，周勃欣然入相。

命宫有吉坐守，三方化吉拱照（化吉谓科、权、禄），或命前三位遇科权禄，皆主富贵。（按：所谓命前三位即是父母、命宫、兄弟三宫。）

文星暗拱，贾谊允矣登科。

如命宫有吉，迁移、财帛、官禄三方复有文昌，文曲、化科拱照是也。（按：文昌、文曲在命宫三方四正化科，多主其人金榜题名。昌曲在官禄宫化科必然是大学生。）

擎羊、火星，威权出众；贪武同行，威镇边夷。

辰戌丑未四墓安命，遇羊、火庙旺坐守，三方吉拱，主文武双全，兵权万里。如命与贪狼、武曲同守吉垣（火旺之地），亦同此断。（按：擎羊火星如上例，虽主武贵，谨防凶死，警察多主殉职。遇白虎、官符、官府、昌曲、忌星、天机、七杀、破军多是打家劫舍的恶徒。）

李广不封，擎羊逢于力士。

擎羊、力士入命，纵吉多亦不为福（甲生人安命卯宫；丙戊生人安命午宫；庚生人安命酉宫；壬生人安命子宫，擎羊、力士同垣），易遭蹇滞，吉少则平常之论，加煞最凶，女命不论（封侯之事与女命无涉），然擎羊失陷亦主刑夫克子。（按：遇上例之人，纵有吉星，经商必主发后暴败，酒色赌博而破家荡产。无吉星必为罪犯。不论有吉无吉，均要吃官司，进牢房，轻重不论。）

颜回夭折，文昌陷于天伤。

（按：颜回字子渊，乃孔子之弟子，年二十九，发尽白，早死。）如卯时生人，安命寅宫，其文昌陷于未宫天伤之地，又遇七杀及羊陀迭并之年，则以此断。（按：昌曲同在奴仆宫或同在疾厄宫，多半不能考上大学。）

仲由威猛，廉贞入庙遇将军。

（按：仲由字子路，孔子之弟子，性鄙，好勇力，后死于孔悝之乱。）命立申宫，癸年生人，廉贞将军坐守是也。（按：廉贞、将军同守命垣，必为胆大之人，一生敢闯敢干，男女同论。）

子羽才能，巨宿同梁冲且合。

（按：子羽又名澹台灭明，孔子弟子，形貌丑陋，却名扬诸侯。孔子尝言：“以貌取人，失之子羽”。）子羽立命申宫，子宫天同太阴，寅宫巨门太阳，辰宫天机天梁，又得科、权、禄及辅弼拱照，则合此格是也。

寅申最喜同梁会。

天同天梁在寅宫坐命，三方吉化，甲庚及申年生人富贵。又如申宫安命，值同、梁二星共垣，吉众无煞，甲庚及寅年生人亦富贵。（按：同梁寅申，为人颇为爽直，即使劳碌，也自带三分福气。纵不见天马，亦主背井离乡，有天马禄存，异乡荣达。）

辰戌应嫌陷巨门。

巨门在辰戌二宫安命，为失陷，主作事颠倒蹇滞难遂，加煞尚主唇舌之非，刑伤不免，更遇恶陷尤凶。（按：巨门辰戌，人必伪善，见风驶舵，宜文不宜武。不论有吉无吉，最忌安于现状，不思进取。有火铃在命迁，冲出天罗地网，始能论福。巨门化忌，必有牢狱。）

禄倒马倒，忌太岁之合劫空。

如禄、马（化禄或禄存及天马）坐于败、绝、死、衰之地，并与空亡同垣，谓之禄倒马倒，而遇流年太岁（行此禄马之地）复会天空、地劫，既主驳杂灾悔，又主发不住财，重则有破财之厄。

运衰限衰，喜紫微之解凶厄。

如大小二限不逢吉曜，而命、身有紫微守照，限虽凶亦可主平稳，盖因命、身有主之故。惟紫微与煞忌空劫同宫，则力薄能弱，无以为吉也。

孤贫多有寿，富贵每夭亡。

如命中主星弱，及财、官、子息均陷恶地，则主减禄延寿。又如太岁坐命，主星又弱，然财、官、迁移三宫均化吉，且行限又吉，可主横发，但不及久，十年二十年运遇即遭夭亡，是谓“命星陷弱，富贵夭亡”也。（按：命不当发，发财必死，或遭奇祸。） ?

吊客丧门，绿珠有堕楼之厄。

（按：绿珠乃晋时石崇宠妾，善吹笛，伦党孙秀曾指明向石崇索取，为石崇所拒，后石崇被逮，绿珠坠楼自杀。）大小二限俱逢，前有丧门，后有吊客，以及太岁遇凶星，必遭凶厄惊险。（按：大小二限遇流年丧门、吊客各踞一宫，流年太岁宫又值凶星，依此断。） ?

官符太岁，公冶有缧绁之忧。

命、身坐官符，流年太岁行抵此宫，流年“岁建”一曜又与此生年官符重叠，并有凶曜或流煞冲照，主牢狱之灾。身宫有官符，大限行抵此宫，有官符同垣，小限与太岁共抵此宫位，三合诸恶流煞，同一理断，吉众者灾轻可解。（按：公冶即指公冶长，孔子之弟子，又为孔子的女婿，能识鸟语）

按：原命宫或者身宫有官符，暗示可能会坐牢，至于到底有没有，发生在何年，将以上所述列表于下，自可明晰：

生年支

子

丑

寅

卯

辰

巳

午

未

申

酉

戌

亥

官符

辰

巳

午

未

申

酉

戌

亥

子

丑

寅

卯

命身宫

辰

巳

午

未

申

酉

戌

亥

子

丑

寅

卯

流年支

辰

巳

午

未

申

酉

戌

亥

子

丑

寅

卯

所主

忌太岁行抵官符所在之宫，或者太岁、大限、小限共抵此宫（有二者亦算条件成立），三方有凶曜、流煞冲照，主牢狱之灾。

以上仅为推算牢狱凶灾的程式之一。

限至天罗地网，屈原溺水而亡。

大小二限行至辰或戌宫，逢五行相克之星，更有太岁、丧门、白虎及空、劫或四煞（或流年羊陀）一并冲照，其限最凶。

按：大小二限同在辰戌或一在辰，一在戌，多主不吉。遇寅申流年之白虎丧门分守辰戌，大限或小限宫三方四正逢羊陀（或流羊流陀）、火铃、劫、空会齐，就算条件成立，多主大凶，甚至死亡。

运遇地劫天空，阮籍有贫穷之苦。

（按：阮籍，三国是时魏国人，思想家、文学家，为“竹林七贤”之一。）大小二限俱逢于十二宫中，遇合空、劫拱冲，虽吉多亦财来财去，不易聚积，如二限逢空劫，又逢流年煞曜之冲照，十九多主贫困。

文昌文曲会廉贞，丧命夭年。

巳亥二宫安命，有廉贞和文昌或文曲同宫，主祸多于福，再有煞忌冲照，有夭折之危。或破军与文昌或文曲坐命在子，对宫有廉贞，七杀与文昌或文曲坐命在戌，对宫有廉贞正照，亦与此断，吉众灾轻。

命空限空无吉凑，功名蹭蹬。

如命逢天空加煞，其功名必不能成就。命有正星，三方吉化而亦有空劫守命，主灯火辛勤难以发达。诀云：“劫空入命，贵难求也”。（按：劫空在命，多主其人赚钱意识不强，或并无赚钱能力，又不主财，故此星最不宜经商。命宫三方吉众入庙，亦有富贵，但终因劫空之害，一生劳多功少，事业成就当减半论之。）

生逢天空，犹如半天折翅。

命宫值天空坐守，作庸常之论，尤恐中年跌刈。倘若财旺横发，必主凶亡。如命在亥，子时生人，命在巳，午时生人则是也。（按：命在亥，空劫同守，命在巳，空劫同守，甚难发福，且不主寿，至少减寿十年。若又遇陀罗火铃同守，主夭。）

命中遇劫，恰如浪里行船。

命宫遇地劫坐守，主人庸常，亦不主财，加煞忌尤凶。

项羽英雄，限至天空而丧国。

大小二限俱逢天空是也。（按：大限与小限或流年太岁一在地劫，一在天空，多主凶危破败，再遇凶煞会合，死亡之兆。）

石崇豪富，限至劫地以亡家。

（按：石崇（249--300）己巳年七月初九辰时生，紫相在辰坐命。西晋时人，初为修武令，累迁至侍中，掠财产无数，富可敌国，八王之乱时为赵王伦所杀。）大小二限俱逢于地劫之垣，或二限临至空、劫双夹之地，更遇流煞冲照。

吕后专权，两重天禄天马。

禄存守命，又与化禄、天马二星同宫是也。（按：女命禄存、化禄、天马同在命宫，必作贵妇。但身心不闲，故主专权。）

杨妃好色，三合文曲文昌。

?女命昌曲拱照，更会太阴、天机，必主淫佚。如命有贵星坐守正照，吉众而无煞忌冲破，主有贵妇之福。（按：女命三合昌曲，或在命宫，每主其人聪明，惹人喜爱与追求，性生活需求多，少能满足。在人际交住广泛的现代社会，最易红杏出墙。）

天梁遇马，女命贱而且淫。

如寅申巳亥四宫安命，遇天马坐守，而三方有天梁合照是也。或命陷于四生之地，与梁、马同值，三方吉少亦同一理断。

昌曲夹墀，男命贵而且显。

太阳为丹墀，太阴为桂墀，如日月在丑未守命，前后二宫有昌曲来夹则是，若有辅弼加会，尤主富贵双全。

极居卯酉，多为脱俗僧人。

紫微为北极，与贪狼同宫于卯酉而加煞，多主僧道，无煞忌诸恶冲照，三方吉化，更且会遇辅弼魁钺，多主富贵堪期。

贞居卯酉，多是公胥吏辈。

卯酉安命，廉贞破军坐守加煞，必作公门胥吏，加忌为奴仆。

辅府同宫，尊居万乘。

辰戌二宫安命，值此二星坐守，更会三主吉化拱冲，主极品之贵。

廉贞七杀，流荡天涯。

巳亥二宫安命，二星各守命、身宫，更加煞忌空劫，主流荡天涯，在外艰辛。

邓通饿死，运逢大耗之乡。

（按：邓通西汉人，得汉文帝宠幸，赐铜山，许其铸钱。后景帝即位免其官，家财尽被没收，邓通遂寄食人家，饿死。）二限行至空、劫相夹之地，且该地大耗坐守，并有凶曜同垣，三合流煞冲照，太岁又坐不吉之位，众凶齐凑，多主极其危厄也。

夫子绝粮，限到天伤之内。

（按：孔子在陈国、蔡国时，遭二国之士大夫发徒役围于野，不得行，绝粮，后楚昭王师迎孔子，得免此厄。）天伤守大限，与大耗同宫，前后夹恶，小限俱到叠逢，流煞冲照，必蹇。

昌、铃、陀、武，限至投河。

此四星交会于辰戌二宫，辛、己、壬年生人二限行至辰戌，多遭水厄。又，命立辰戌值四星会遇，加恶煞空劫忌，限至死于外道。

按：辛年生人，戌有擎羊，文昌化忌；己年生人，文曲化忌；壬年生人，戌有陀罗，武曲化忌。原命在辰或戌，二宫有昌铃陀武，多主水厄凶死。或者行限至辰或戌，二宫有昌铃陀武，主此限遭淹死，或其它恶事死亡。大小二限及太岁宫位有此四星亦有重灾，非独限于辰戌宫而言。

巨、火、擎羊，防遭缢死。

此三星坐守身、命，大小二限又逢恶煞，或太岁遇凶，流煞冲照则是。

命里逢空，不飘流则主疾苦。

如命宫不见正星，单值天空坐守，更三方加煞化忌，则依此断，吉星拱照命身宫，则灾悔不至甚也。（空劫单守命宫，多主背井离乡，异地安居。三方无吉，飘流之客。）

马头带剑，非夭折则主刑伤。

擎羊在午守命，卯宫次之，酉又次之，为擎羊落陷是也。诀云：“擎羊居子午卯酉陷地，作祸兴殃，刑克极重，甲戊庚壬生人必有凶灾”。（按：须修身养性，行善积德方可减免灾祸。）

陀罗陷四生，凶如子午羊。

命立寅申巳亥，值陀罗坐守，凶如马头带剑，三方四正若是吉少恶聚，复遇煞忌刑冲，定主非夭即伤，六亲不和，然而破相离家，远出谋生亦可获吉。三方众吉拱照俱无煞忌空劫，仅主灾轻，而艰苦劳碌难免。（按：陀罗于寅申巳亥守命，又主人狡猾多诈，不论富贵与否，必坐牢之事。巳亥更验。）

子午破军，加官进禄。

子午二宫逢破军守命，三方众吉拱照，无煞忌诸恶，财官双美。（按：须甲丁己癸年方吉。）

昌贪居命，粉骨碎尸。

巳亥二宫安命，值此二星坐守，加煞化忌主夭亡，官禄宫遇之亦然。（按：廉贪巳亥在命，不喜昌曲同守，加煞化忌，多主夭折，或从高处跌下摔死，如空难。行限逢此，勿到高处或乘飞机。守疾厄宫主得性病，限年逢同论。）

朝七杀守命旺宫是也，如子午寅申为朝斗，三方为仰斗，入格者富贵，若居迁移、官禄二宫不在此论。人逢“七杀朝斗”格，三方四正不可逢煞忌空劫等诸恶刑冲，不然则为破格，福泽不生。（按：七杀寅申子午，只要不见煞星，自然成格，必有成就。若有吉星又有煞星会合，虽有成就，亦多起伏不顺，财来财去，更防刑伤、残疾、短寿。若只有煞星守照而无吉，只作贫穷、夭折而且残疾之命。）

文桂文华，九重贵显。

文昌为文桂，文曲为文华，如丑未安命值之，更遇三方吉化，或有天禄、魁、钺冲照夹拱，必贵显无疑，否则若逢四煞忌空劫，虽昌曲无用耳。

丹墀桂墀，早遂青云之志。

日居卯辰巳，月入酉戌亥，此六宫身命值之是也。日月于旺宫守命、身，亦宜见魁钺诸吉之冲照或夹拱，然则可致少年得志，早遂青云。（日月庙旺守命，多主少年得志，一生快乐。）

合禄拱禄，定为巨擘之臣。

禄存与化禄在财官二宫合命，或命坐禄而迁移有禄对拱，皆主富贵。诀云：“合禄拱禄堆金玉，爵位高迁衣紫袍”。

阴阳会昌曲，出世荣华。

如命坐日、月，财官二宫昌曲来会，或命坐昌曲，财官二宫日、月来朝，更遇魁、钺及众吉拱照，富贵必矣。

辅弼遇财官，衣绯著紫。

如命、身有正星或吉遇，三方财帛、官禄及迁移辅弼来朝是也。（命宫三方会合辅弼，所受助力尤多，并有侥幸好运。）

巨梁相会廉贞并，合禄鸳鸯一世荣。

旧注：巨、梁、贪、廉四星身命三合相逢于庙旺地并见吉化，再有禄存、化禄居夫妻宫则是。如四星庙旺交会拱照命、身宫，有禄来合，亦主富贵。（按：巨门与天梁各守命身尚可，而与贪狼、廉贞三合则为不可能之事。此处暂不可解，据云斗数其它派别尚有此一说。）

武曲闲宫多手艺。

武曲在寅申巳亥卯酉为闲宫，于此守命，加煞者手艺安身。

?贪狼巳亥守命加煞，主作屠宰，煞众或遇空劫忌，主寿元不长。（按：廉贞贪狼在巳亥守命加煞者，见之多矣，并非以屠宰为业。其人大多不务正业，虚浮不实，品性卑鄙。）

天禄朝垣，身荣贵显。

如甲生人立命寅宫，甲禄到寅守命，亦作禄朝垣格。又如庚禄居申，乙禄居卯，辛禄居酉，则命立于上例四宫与禄同守，均为天禄朝垣之格，惟在巳亥子午安命值禄星，不为天禄之格。

魁星临命，位列三台。

天魁或天钺与文曲或文昌在命，更与化科星同宫，为奇格，位列三台

武曲居乾戌亥上，最怕太阴逢贪狼。

旧注：武曲在戌亥守命，三方见太阴、贪狼，又见煞忌不为美，定主少年不利，但有贪、火冲破则主贵，甲己壬生人合格。（按：武曲在戌守命，对宫有贪狼，但三方绝不会见太阴；武曲在亥守命，贪狼在卯宫，但三方亦不会见太阴，此处暂不可解，不一定是古人故意说错，据云斗数其它派别尚有此一说。）

化禄还为好，休向墓中藏。

如武曲、太阴、贪狼化禄守照命宫，更加三方吉曜亦主富贵，但辰戌丑未化禄守命，虽吉无用。（按：化禄居四墓，并非古人所说虽吉无用。）

子午巨门，石中隐玉。

子、午二宫安命、身，更得申、辰或寅、戌科、禄合照，富贵必矣。

明禄暗禄，锦上添花。

假如甲生人立命亥宫，得化禄坐守（按：廉贞贪狼在亥，甲生人廉贞化禄），又得寅禄来合，盖寅与亥合，谓之明禄暗禄格，主福寿富奢。（按：廉贞贪狼在亥坐命，壬生人寅宫天梁化禄，与命宫禄存相合，亦是。）

紫微辰戌遇破军，富而不贵有虚名。

辰戌二宫安命，值紫微，对宫遇破军，乃为破格，必不贵也，纵然发财亦无享受也。（按：紫微在辰戌守命，遇吉星，并非个个不贵，只是富者居多数而已。）

昌曲破军逢，刑克多劳碌。

如卯、酉、巳、亥四宫破军守命，虽得文昌、文曲亦非全吉，若遇刑克、化忌亦不足贵。（亦有作卯酉辰戌者，惟辰戌破军守命亦如巳亥雷同）（按：所本人经验，昌曲破军同宫于寅，遇吉主贵。辰戌的破军，尤喜昌曲冲照。）

贪武墓中居，三十才发福。

如辰戌丑未四墓得贪、武二星守命，主少年不利，加化忌主夭，诀云：“贪、武不发少年人，运过三十才发福”。（按：贪、武居四墓，大多少年平常。有吉星，一过三十岁，好运就来。）

天同戌宫为反背，丁人化吉主大贵。

天同在戌宫为陷，如遇丁人立命戌宫值之，而午宫有禄存，寅宫亦有化禄、化科，戌宫天同化权，定主富贵。他年生者命立戌宫与天同共垣，无刑煞忌亦主不美，有煞加忌劫，财官俱无，反主不吉。

巨门辰戌为陷地，辛人化吉禄峥嵘。

巨门在辰坐命，本为陷地，如辛生人巨门化禄在辰，则与酉宫禄存暗合，子宫有太阳化权，必主富贵，加煞非也。巨门在戌坐命，辛人巨门化禄，擎羊入庙，午宫有太阳化权，财官会魁钺，亦是。

机梁酉上化吉者，纵遇财官也不荣。

酉宫立命值天机（与巨门同宫）、天梁（与太阳同宫），实为陷地，虽逢三方吉化亦无力，天机、天梁守命巳亥亦然。

日月最嫌反背，乃为失辉。

太阳在申酉戌亥子，太阴在寅卯辰巳午，则日月无辉，何贵之有？然有日月反背而多富贵者，要看命宫三合吉化拱照，不加煞忌是也。故玉蟾先生曰：“数中议论最精微，断法在人心活变”。（按：日月反背遇吉星，富多于贵。）

命身定要精求，恐差分毫。

欲安身、命，先辨时辰，真则无不应。身命既定之后，则看本宫生、旺、死、绝如何，然后依星推断。

阴骘延年增百福，至于陷地不遭伤。

身、命虽弱，并落陷宫，竟然有福寿吉庆，财、官亦称尚佳，此乃祖上余荫或一己善行所致，天相之也。

命实运坚，稻田得雨。

如命坐吉地，又有四面吉拱，行限又佳，自为福论。

命衰限弱，嫩草遭霜。

如命、身坐陷地，三方无吉有凶，运限又逢恶煞，必主灾悔，终身蹇滞，谓之四面楚歌。

论命必推星善恶，巨、破、擎羊性必刚。

?此三星守命，若居陷地，不但性刚而已，定主唇舌是非，加煞伤残破败。

府、相、同、梁性必好。

府、相、同、梁皆南斗纯阳之星，身、命值之必得中和之性。

火、劫、空、贪性不常。

此四星守命，性格反复不常。命逢贪狼遇火星，固当富贵，但空劫临之则依上断。

昌曲禄机清秀巧，阴阳左右最慈祥。

昌、曲、禄、机守命不加四煞，主人宽厚英俊，聪明秀丽，亦当富贵。如日、月、左、右坐命不加煞，主人清奇敦厚，度量宽宏，富贵之论。

武、破、贪、贞冲合，局全固贵。

身、命三合遇武、破、廉、贪守照，更得化吉富贵必矣。

羊、陀、七杀相杂，互见则伤。

紫微能降七杀化权，能使羊、陀减恶，故紫微守值命宫固佳，而在三方冲合亦可。但七杀、羊、陀合照守值身命终非吉祥，到老亦不得善终也，宜详参之。

贪狼廉贞破军恶，七杀擎羊陀罗凶。

身、命三合有六星守照，或见廉贞化忌，三方吉少凶多，定主淫邪破败或

刑伤，甚而毒克，至为不美也。

火星铃星专作祸，劫空伤使祸重重。

大小二限值此凶星，定主灾悔多端。如身、命逢之而得众吉拱照，火、铃、祸轻，空、劫不宜，天伤、天使如落恶地而值二限，多主是年凶灾。

巨门、忌星皆不吉，运、身、命、限忌相逢。

忌星乃化忌陀罗，十二宫身命二限逢之皆主不利，况巨门本非吉曜，若陷地值此，何吉之有。

更兼太岁官符至，官非口舌决不空。

承上句，太岁、官符，本为兴讼之神，况巨门乃非之曜，又兼忌星临之，其官非口舌绝不能免。

吊客、丧门又相遇，管教灾病两相攻。

吊客、丧门本主刑孝，但不逢七杀刑刃犹可或免，然疾病必有，况忌是最能生疾，喜众吉解。

七杀守身终是夭。

七杀守身、命恶地，加煞，是依此断。（按：七杀守命宫或身宫，遇恶星同宫，减寿无疑，更防夭折。）

贪狼入命必为娼。

贪狼守命虽不加煞，或在三合照临，亦主淫佚。如加煞陷地，则主男子浪荡，女子淫乱，秘云：“贪狼三合相冲照，也学韩君去偷香”。（按：此处韩君当指唐末诗人韩致光，善写艳情诗，词藻华丽，称“香奁体”。贪狼守命，多主性欲强，每有私情，居官禄宫亦然，男女同论。加煞陷地作上断。）

心好命微亦主寿。

如上述“阴骘延年增百福”之说。

心毒命固亦夭亡。

与上句反者便见。如诸葛孔明用智烧藤甲军，乃减数年之寿也。（按：此仅一般的说法，必毒命固亦有长寿之人，只是长寿的比例少些，心好命微亦有短命之人，短命的还不见得少。有无德而受恩者，有无过而遇祸者，有窃国者为诸侯，有窃钩者遭诛杀。富贵贫贱举衰存亡等事，无一不是命中注定，有奸盗大辟而不被人知，有罚赎小过而遭重罪。孟子云：莫非命也，顺受其正云尔。王充《论衡》云：命，吉凶之主也，自然之道，适偶之数，非有他气旁物厌胜感动使之然也。）

今人命有千金贵，运去之时岂久长？数内包藏多少理，学者须当仔细详.
