---
title: 断易天机(卷三卷四)
editLink: true
---

## 卷三

乾为天 此卦为汉高祖走芒锡山卜得之卦，余人难压也。

天风姤 此卦为吕后拟立诸吕谋汉社稷卜得之卦，后果不利。

天山遁 此卦为孟尝君进白狐裘，夜度幽谷关卜得，果脱身。

天地否 此卦为苏秦将游说六国卜得，后果为相。

风地观 此卦为唐明皇与叶静游月宫卜得，虽有好事必违也。

山地剥 此卦为尉迟将军与金牙斗争卜得，不利男子。

火地晋 此卦为司马进策卜得，后果为宰相。

火天大有 此卦为蔺相如送赵壁赴秦卜得，后果还壁。

坎为水 此卦为唐玄宗避安禄山乱卜得，后果身出九重。

水泽节 此卦为孟姜女送寒衣卜得，知夫已亡，不吉之兆。

水雷屯 此卦为季布逃难卜得，汉推其忠乃赦其罪。

水火既济 此卦为季布在周家潜藏卜得，遂遇高皇帝也。

泽火革 此卦为彭越战项王绝粮时卜得，遂承恩改革也。

雷火丰 此卦为庄周说剑临行卜得，果得剑。

地火明夷 此卦为文王囚羑里，见子不至卜得，后果子未免难。

地水师 此卦为周亚夫欲排阵卜得，果获胜。

艮为山 此卦为汉高祖困荥阳时卜得，只宜守旧也。

山火贲 此卦为管鲍卜得，后果得金，彼此相逊，终显名义也。

山天大畜 此卦为神尧卜得，后果登天位也。

山泽损 此卦为薛仁贵将收燕卜得，后果大破燕军。

火泽睽 此卦为武则天聘尚至，精魅成，卜此除之。

天泽履 此卦为子路出行卜得，后遇虎，拔其尾也。

风泽中孚 此卦为辛君屯边卜得，果得梅妃之信。

风山渐 此卦为齐晏子应举卜得，后果为宰相。

震为雷此卦为李靖天师，遇龙母借宿，替龙行雨卜得，官至扑射。

雷地豫 此卦为诸葛亮讨南蛮卜得，便知必胜也。

雷水解 此卦为项羽困垓下卜得，后果士卒溃散。

雷风恒 此卦为宋王夺韩朋妻卜得。

地风升 此卦为房玄龄去蓬莱采药，知主不怪也。

水风井 此卦为杨贵妃与安禄山私通卜得，反受其害也。

泽风大过 此卦为姜太公钓于渭水卜得，知八十遇文王。

泽雷随 此卦为孙膑破秦卜得，便知决胜也。

巽为风 此卦为范蠡辞官入湖卜得，乃知越国将亡。

风天小畜此卦为韩信攻取散关不克，卜得之后，再击之，果破也。

风火家人 此卦为董永丧父，卖身葬父卜得，后感动仙女为妻。

风雷益 此卦为冉伯牛有疾卜得，乃知谩师之过也。

天雷无妄 此卦为李广卜得，凡事不利。

火雷噬嗑 此卦为苏秦说六国卜得，后果为六国相。

山雷颐 此卦为张骞寻黄河源卜得，乃知登天位也。

## 卷四

山风蛊 此卦为伯乐疗马卜得，知马难治，见三虫同器皿也。

离为火 此卦为朱买臣被妻弃时卜得，知后必身贵。

火山旅 此卦为陈后主得张丽华卜得，乃知先喜后悲。

火风鼎 此卦为秦君卜得，乃知得九鼎，以象九州也。

火水未济此卦为孔子穿九曲明珠未彻卜得，乃遇二女方始穿得也。

山水蒙 此卦为王莽篡汉社稷卜得，乃知汉家必有中兴主也。

风水涣 此卦为汉武帝卜得，乃知李夫必生还也。

天水讼 此卦为汉高祖斩丁公疑惑，卜得后，果遭戮也。

天火同人 此卦为刘文龙在外求官，卜得后果还乡。

坤为地 此卦为汉高祖与项羽相争，卜得后知必霸天下。

地雷复 此卦为唐太宗归天，卜得后七日还魂也。

地泽临 此卦为蔡琰困番邦卜得，知必还故国也。

地天泰 此卦为尧帝将禅位，卜得之乃逊位于舜。

雷天大壮 此卦为唐玄宗避安禄山乱卜得，乃知不久亨通。

泽天夬 此卦为汉高祖欲拜韩信为将，卜得后知有王佐之才也。

水天需 此卦为蔡顺遇赤眉贼，卜得后，乃知必脱大难也。

水地比 此卦为陆贾说蛮，卜得之后，果胜蛮王归降也。

兑为泽 此卦为唐三藏去西天取经，卜得后知必归唐国。

泽水困 此卦为李德欲罢相，卜得后，乃知身命无气也。

泽地萃 此卦为韩信被吕后疑，卜得后果被戮。

泽山咸 此卦为王昭君卜得后，知和番必不回也。

水山蹇 此卦为钟离末将收楚，卜得知身不王矣。

地山谦 此卦为唐玄宗因安禄山乱，卜得后，知干戈必息也。

雷山小过 此卦为汉君有难卜得，后果能脱难。

雷泽归妹 此卦为舜娶尧二女卜得，乃知卑幼不宁也。
