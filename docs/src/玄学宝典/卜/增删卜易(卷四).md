---
title: 增删卜易(卷四)
editLink: true
---

## 《增删卜易》卷之四

谒贵求财章第六十九 世克官，官生世，须宜谒见。

财临破，鬼克世，枉费奔驰。

野鹤曰：见贵有两间也；为名者用官，为利者用财。

皆宜持世及生合世爻为吉。

如逢空破墓绝及动而变凶者，徒劳奔驰之力耳。

倘若世爻化鬼，化克及随墓助伤者，更不宜行。

若非到彼之凶，定在途中遇祸。

凡谒贵者同断。

世动遇空，身兴遇破。

世动化空破者，勿曰不吉，乃应到彼之月日也。

如申月丁卯日占出行见贵，得同人卦：　丶子孙戌土 应　丶妻财申金　丶兄弟午火　丶官鬼亥水 世丶丶子孙丑土　丶父母卯木断曰：官星持世而空，出空亥日得见官府，财利如心。

果于出空之日见官，财利得意，月建财爻生世之故耳。

官相世财，动相生财，持世官无缺陷，再得日月照临，彼此缘投有幸。

日月照临者，乃日月生世，生财或世兴财爻而临日月也。

为名宜父动，因利忌兄兴。

凡占竭贵，即得世与官星相合相生，必然得见。

若为名利，须宜另占，不可执此卦而断之。

为名者宜父官两旺，为利者宜财福两旺。

六合六冲须看用，反吟化退枉奔驰。

爻逢六合，亦要用神旺相或世与财官相合，乃为吉兆。

卦逢六冲，必须用神受克失陷，始作凶征。

卦得反吟及世动化退多难于行动，勉强而去空返而归。

贵人谒贵，宜世应以相生；平人见贵，宜官贵而相合。

贵人谒贵人，宜世应相合相生。

平人见贵人，宜官贵相合相生及官星持世。

觉子曰：有心而问见贵求名者，官星持世生世必得官。

有心问谒贵者，官星生世合世而得见。

切勿以此得见贵人之官星误作成名而断也。

贵人谒贵，世应若相冲克，财伏而空，去之何益？官鬼克世，世变鬼变克更凶。

平人见贵，官克世，世变鬼变克勿去，去则须防不测。

官财生世合世为吉。

凡出行求财谒贵，出行章参看。

为贵人奔走效力求财章第七十最重财官两旺，不宜世应皆空。

世遇财，应临福，我益他损；应临官，世逢破，他益我损。

兄爻持世，不如闲处安身；应克世爻，防虑他人反目。

世遇财星，官星临应，无不遂也。

世逢空破墓绝及动而变凶者，皆非吉也。

应克世，兄克世，见灾还浅，鬼克世，世化鬼，得祸不轻。

开行开店及各色铺面章第七十一世为已，应为人，大宜相合。

财为本，福为基，最喜同兴。

古法应为伙计，又为下顾之客。

《黄金策》曰：“开行定主有人投。”觉子曰：须在来人之念有心而问。

应为伙计，若得世应相生相合，彼此同心。

应生世，他益于我，世生应，我应于他。

相克相冲，两情有变。

应爻克世，我被他瞒。

世克应爻，他从我愿。

应临玄武兄爻，暗中盗骗。

应临官鬼克世，明降灾非。

世财应兄，受他之累。

世财应子，得他人之力。

世应空合，彼此有虚诈之心也。

来人之念重在买卖者，须以应爻为下顾之客。

应爻生合于世，生客来交成故旧。

世应相冲相克，熟人终久变成仇。

鬼作灾非，须忌动；财为伙计，畏刑冲。

鬼动招非克世最忌。

古云：“鬼现爻中见非。”曰有鬼摇克世，灾祸连绵。

须看鬼值何神克世，须于家室章内详之。

财为资本，忌衰墓空破及动而变凶或日月刑冲克害。

更忌世与财空，俱开不成。

鬼兄发动，有制何妨；随鬼助伤，多凶少吉。

鬼动招非，若得子孙制鬼或日月冲克鬼爻，谓之有制。

觉子曰：凡遇兄鬼同动者，不可曰鬼动招非，以鬼动能制兄爻不动财也。

兄弟又为阻隔破耗之小人，得此鬼动可以制服。

独不宜世随鬼入墓或世动而变凶，皆凶兆也。

凡占贸易，虽宜财旺，若遇鬼爻克世，又不相宜，乃为助鬼伤身也。

卦得反吟多反复。

卦得反吟，欲行不行，行而又止。

或开而又剪，剪而又开。

倘店开久矣，遇此一定更迁。

冲中变合再重兴。

爻逢六合及六冲卦变六合，或世与财爻子孙共成三合，定是前后重兴。

唯六合变冲则不宜也，眼前热闹，终久萧条。

合伙不嫌兄弟，亏本内外无财。

世应临兄不吉，兄爻发动不吉。

倘若世临兄爻，日月作财星冲克世者，反为吉也。

内外无财，伏而又空，必然亏本，屡试屡验。

投行损益章第七十二官若兴隆，行主可千金之托。

应如空破，牙人无毫忽之能。

官旺应生合世爻者，其人可托。

如若静衰空破，即是奸险小人。

倘若无财，定遭欺骗。

世被应伤，遭他陷害。

财逢兄克，虑彼相瞒。

应克世爻，账目难清。

兄克财爻，已入套矣。

兄动货难脱卸，子兴物易交关。

兄动阻隔，货难罄脱；子兴财旺，利息丰亨。

兄雀并摇，难逃口舌。

武鬼同发，须虑穿窃。

雀临兄鬼动而克世者，口舌官灾。

武临兄鬼动而克世者，须防盗窃。

囤货卖货章第七十三财爻衰者，须停脱；妻位当时，可脱之。

积货卖货皆不宜财逢空破及动而变克。

财衰宜囤，财旺宜脱。

如春天占得财爻属木，谓之旺，宜速发卖。

若临金水土者，宜堆积也。

觉子曰：衰虽可卖，须要查其根底，虽衰亦宜有根，将来再发。

若无根底，终久难于出脱，不可不知。

如寅月己亥日占收货得颐卦：　丶兄弟寅木丶丶父母子水丶丶妻财戌土 世丶丶妻财辰土丶丶兄弟寅木　丶父母子水 应古以财爻衰者当收。

此卦辰戌之财衰而不遇生扶，谓之无根，将来终不得价，不可收买，不听。

后来堆积四年，朽坏大半，大亏其本。

货有定时，须凭时令。

物无定者，指利而占。

定时者，有贵贱之时也。

比之麻葛得价于夏令，花棉得价于冬天。

又如木料绸缎无定时也。

财化进神，其价正长。

财化进神，不可收积。

化退者，其价将落，有货速宜出脱。

兄爻持世，破财之端。

觉子曰：算甚命？问甚卜？亏人是祸，饶人是福。

财将义取者，神告显然；财之不义者，神不告矣。

财值旺衰墓绝，自有得令之秋；妻逢冲破伏空，岂无乖除之日。

财太旺者，得利于墓库之月。

休囚者，出脱于生旺之时。

入墓必待冲开，遇绝当逢生旺。

月破者，填实之候；被克者，冲去克神之秋；伏藏者，得价于出现之时；旬空者，冲空实空之日。

财逢合住亦待冲开。

如子月己丑日占何得价，得归妹之兑：丶丶父母戌土 应　 × 兄弟申金 兄弟酉金　丶官鬼午火丶丶父母丑土 世　丶妻财卯木　丶官鬼巳火断曰：卯木财爻，子月生之财有根蒂。

目下不得价者，被申金动而克制，待寅月冲去申金，其价必长。

果于正月勃然大长。

此乃财爻被克，冲去克神之月也。

财逢合而当遇。

合者有应动而逢合之月而价也。

亦有财爻衰静，占时得遇日月生合者，其价目下以及时也。

如寅月己酉日占脱货于何时，得贲卦：　丶官鬼寅木丶丶妻财子水丶丶兄弟戌土 应　丶妻财亥水丶丶兄弟丑土　丶官鬼卯木 世断曰：亥水财爻，酉日生之，寅月合之，目下正及时也。

但因世爻暗动，身动方可出脱。

彼曰：“我闻某处得价，正欲移货去卖，不知可否？”余曰：“卦已明现，速宜行之。”果去不数日得价出脱。

此乃爻逢六合，财逢月合，及时而脱货也。

财逢冲而当起。

财旺而静，或旺而空，得今日之日辰冲者，其价渐渐长矣。

倘若静而休囚，日冲为破，勿以此断。

卖货宜守宜动章第七十四内财衰而外财旺，宜往他乡。

外卦财旺生合世爻及持世者，宜往他乡。

倘若财不生合世爻及世动化凶者，他乡花如锦，我去不逢春。

应财外而世财内，须查动静。

应爻以外财爻持世者，宜内必须应爻动而生合世爻，不然，应财虽旺，与已何干！六冲须宜别图，六合还宜坐守。

卦得六冲，虽宜改图，余屡试之，财旺者何须更改，财衰者改亦无益。

野鹤曰：凡得此象，须令本人再占，占问更改何如？卦得财世两旺，许之改图。

再逢衰者，还宜耐守。

卦得六合亦看财爻衰旺。

财持世而动者，不可坐守。

衰而静者，守待旺时可也。

财衰变旺，先曲后伸；财旺变衰，先金后土。

谓财爻动而变也。

财衰变旺，目下虽贱，将来必长。

财旺而衰绝者，如若卖货，宜于急卖。

倘若收货，切不可收。

买货与卖货相反，财爻旺而可卖，衰者宜买。

内卦财衰宜于外卖，世爻财旺，近地相宜。

财化进神，宜往外方发卖，世爻化退，宜回近地出脱。

往何方买卖章第七十五古法有之，屡试不验，须指其方而卜之。

如午月戊子日占往楚买豆，得临卦：丶丶子孙酉金丶丶妻财亥水 应丶丶兄弟丑土丶丶兄弟丑土　丶官鬼卯木 世　丶父母巳火断曰：亥水财爻休囚于外，楚豆必贱。

子水日建而生世，必得厚利，须宜行之。

但嫌间爻兄弟月生日合，耗费者多。

后果牙行作弊，鸣之于官，迟一月，花费些须。

幸得地头，其价大长，果得厚利。

此乃指其地而占者，无不验也。

买何货为吉章第七十六古以金财而像珠玉宝石；水财以类鱼盐；火财陶冶，果品木财，土为五谷。

青龙木利又兼喜庆之用；白虎金财丧仪屠宰之物；玄武水利；朱雀火宜；螣蛇利于出入；勾陈利于农工。

野鹤曰：此乃指麾五行之论，非经验也。

屡试不验。

间有验者，乃凑合耳，不可为法。

必须意属何类，指其事而占之，无不应验。

如未月戊申日占往粤东探亲，可带何货归来得利，得旅卦：朱雀 丶兄弟巳火青龙　 丶丶子孙未土玄武 丶妻财酉金 应白虎 丶妻财申金螣蛇　 丶丶兄弟午火勾陈　 丶丶子孙辰土 世断曰：爻逢六合，世应相生，此行遂意。

如问置买何货，此法，不敢相误。

但喜既得吉卦，任尔冬天卖扇，夏天卖毡，亦有厚利。

后此人买香翠毛而归，俱得大利。

若执古法而断者，此卦酉金为财，可买珠宝玉石耶！财临玄武，可买水利鱼盐耶？借贷章第七十七世逢兄何须开口，应空破难遂我心。

财若空破休指望，子兴财发可千求。

世应两爻皆不宜月破旬空，兄弟爻切不可临身及动。

如未月丁卯日占借贷，得兑之震：丶丶父母未土 世　 ○ 兄弟酉金 兄弟申金　丶子孙亥水丶丶父母丑土 应　 ○ 妻财卯木 妻财寅木　丶官鬼巳火断曰：兑卦属金，变震卦属木。

金克木为财，卯木财爻化退神，酉金兄动亦化退神。

幸得财临日辰旺而不退，明日辰日合住酉爻必得。

果于辰日得之。

此乃酉金兄爻得辰日合住，不能克其财。

放债索债章第七十八兄临世，放则无归；弟爻兄索则不获。

应鬼克身防负义；应财生世定怀忠。

古以世应同人，放债必然连本折。

谓不独世临兄弟忌之，应临兄者亦忌。

官鬼克身，美意终成恶意。

买卖六畜章第七十九山野兽禽，须寻福德；豢畜牛犬，亦看子孙。

不拘家禽野兽，皆以子孙为用神，兼看财爻。

财爻持世子动生之，或日月生助，或财动化子孙，乃吉象也。

不拘买卖畜养，多多益善，大有利息。

子孙持世，财爻合世，亦有利益。

独防鬼变子孙，子孙变鬼；父化子，子化父，父兄持世，财临空破，不可行之。

如丑月丁卯日占买马往南发卖，得鼎之大有：　丶兄弟巳火丶丶子孙未土 应　丶妻财酉金　丶妻财酉金　丶官鬼亥水 世　 × 子孙丑土 官鬼子水断曰：内卦子孙虽临月破，不宜动而变鬼，外卦未土子孙又临月破，不宜买之。

幸而间爻酉财暗动生世，马虽多死，财不致于大耗。

后果买马七十余匹，一路多死，仅存二十八匹，幸而得价，不然大亏其本。

博戏章第八十有技斗；力斗，首重世应。

若斗胜以得财者，兼用财爻。

又世喜临于日月，财宜日月相扶，世爻动而化吉。

应带财而生财，皆我胜他。

反此者，必系他赢。

兄动卦中，破财之兆；鬼爻克世，灾祸相侵。

亦有禽鸟斗者，专重子孙。

子孙旺者必胜；休囚空破或被刑冲克害及卦中父动者，多破其财。

如巳月戊申日占斗鹌鹑，得渐之巽卦：　丶官鬼卯木 应　丶父母巳火丶丶兄弟未土　丶子孙申金 世　 × 父母午火 妻财亥水丶丶兄弟辰土断曰：子孙持世以临日辰，父爻虽动，亥水制之。

独不宜亥为月破，难于制火。

今日巳午时，切不可斗。

彼曰：“何也？”余曰：“巳午时午火父母得令，必克子孙。”

果于早斗得胜。

午时又斗，大败破财。

请会摇会章第八十一请会须宜财旺，更应世应相生。

卦遇六冲，财虽旺而不久。

六冲变合，世应相克，亦成。

六合变冲，有始无终。

财逢绝破，速宜止之。

摇会得否，财旺持世必得。

如占何时可得，财破财空，填实之月日；财若伏藏出现之月日；财太旺者，逢墓库之月日；财衰绝者，逢生相之月日。

倘得财化回头之克及衰静而逢空破，又遇六冲者，会场必散，终无得会之日矣。

行险求财章第八十二觉子曰：古以青龙财爻为吉。

余以此非营生之本，必丧心之事也。

行此丧心之事，亦敢告之神耶？既告之于神，而神若以吉凶而告者，乃神之教人而作丧心之事也。

可谓大道之易卦耶？可谓之伏羲大圣之神耶？然不独此，凡有非礼非义之事，不忠不孝之谋，一念之恶，恶神随之。

即不告之于神，亦遭天谴。

《书》曰：“惠迪吉，从逆凶，何须问卜！”婚姻章第又八十二觉子曰：男家占女，不拘父母亲朋而代占者，无不以财为用。

女家占男，皆以官为用神，用官者，官有生扶；用财者，财爻旺相，即许成婚。

今见古今诸书，又以财旺伤克父母。

余不知宜财之旺为吉也，宜财不旺而为吉也？或曰《黄金策》云：“翁姑不睦，皆因妻位交重。”《海底眼》曰：“财动丧双亲。”《易冒》亦曰：“妻财动父母参商。”俱以财动伤克父母，未说旺也。

余曰：动能伤父母，旺则不能伤耶！假令春天占卦，财爻属木，谓之女命旺而可取。

但父母爻定然属土。

如此当权得令之财爻不克休囚之父母耶？何必曰动！殊不知昔人言动而不言旺者，正恐后人驳论，所以讳言其旺，不得已而言动也。

岂知亦被看破。

或曰据尔之论，何以为法？余曰：“分占之法也。“

先要财官旺相，既得吉卦，再占防克父母是其法也。

《黄金策》专以应为妻位，《易冒》亦以应为妻，欲其旺相，乃为贤良发福之女。

又以应为女家父母，谓之应爻旺相，必是富贵之家；若休囚，必主贫寒之宅。

执此论之，旺相贤良之女皆出于富贵之家。

种种悖谬，余不知千百年来竟无一人道破。

男卜女姻，财要旺；女卜男配，鬼宜兴。

男家代占女，专以财为用神，以应爻为女家。

财宜旺相，动而化吉。

应爻不宜空破又克世爻。

女家代占男，专以官为用神，以应爻为男家。

宜官生旺相，动而化吉。

应爻不宜空破墓绝，不宜克世。

男人自占妻者，亦以财爻为用神，以应爻为女身。

财与应爻皆宜生世持世合世，须忌破墓绝空。

财旺生身，应值空破，亦取。

应爻生世，财爻破绝勿求。

野鹤曰：财爻应爻同来生合世爻者更吉。

大抵以财爻为重，他爻为附合耳。

《黄金策》曰：“应为百岁之妻。”重应而又重财，谬也！子月癸酉日自占婚，得恒变鼎：　 × 妻财戌土 应　子孙巳火丶丶官鬼申金　丶子孙午火　丶官鬼酉金 世　丶父母亥水丶丶妻财丑土断曰：酉官持世，戌土财爻动而生世，又得世应相生，戌土虽值旬空，动不为空。

明日出空之日求之必允。

果于次日巳时允婚，夫妇白头相守，儿女成行。

又如寅月丙午日女家代占婚，得临之既济卦：丶丶子孙酉金　 × 妻财亥水 应　兄弟戌土丶丶兄弟丑土　 × 兄弟丑土 妻财亥水　 ○ 官鬼卯木 世　兄弟丑土　丶父母巳火觉子曰：女家占男，以官为用，以应爻为男家，此古法也，亦死法也。

断卦之时，需要人之活变，未必全得显而易见者。

即如此卦，女家占男，卯木旺，官持世，其婚必成。

而应爻受克，又为男家不允，似此何以决之？要知财官为重，世应为轻，虽是女家占男，亦要财爻不致于失陷。

此一卦也，关乎男女二人，财被回头克，又逢丑土之克，如何能生卯木之官？男女不能相合相生，婚姻虽成，终有他变。

后果聘定于四月，未及成婚，被贼兵劫去。

应巳月者，亥水逢月破也。

财值休囚破散，终非举案之姻；官逢衰墓绝空，难遂齐眉之愿。

财爻官爻不宜墓绝空破，又不宜动而化破化克化鬼，乃夭折贫寒之合。

男占忌财爻犯之，女占忌官爻犯之。

男女自占，世爻忌犯。

勉强参商，难免世前空亡动化退，终须失望。

动而空者，实空之月日必成；静而空者，终不成也。

世动化进神，事在必成；若化退神，终须难就。

应爻静而空破及化退神，亦同此推。

应一何空财化进，夙有良缘。

应空他人不实，若动化退神，必有退悔之心。

若得财爻动化进神而生世者，虽见退悔，终是良缘。

若世应动而破者，亦应实破之时。

世应皆空徒费力。

反吟多变事难成。

世应俱空早无准实，反吟卦变反复难成。

野鹤曰：倘得空而逢旺，财鬼相生，先虽不允，后终还成。

男占兮兄动卦中非配偶。

兄爻持世或兄弟发动，乃伤妻阻隔之神，婚必难成。

已成之婚遇此者，刑伤不免。

觉子曰：余得之验，兄持世财爻合世必成，世临兄爻化出财爻亦成。

女占兮官爻持世是良缘。

女占男不宜子孙持世，子孙发动。

子孙乃间夫之神，未成者不成，已成者伤夫。

若官财世应刑世，夫妻反目。

如巳月己亥日占夫妇不和，将来和好否，得需之大过：丶丶妻财子水　丶兄弟戌土　 × 子孙申金 世　妻财亥水　丶兄弟辰土　丶官鬼寅木　 ○ 妻财子水 应　兄弟丑土断曰：女占夫，不宜子孙持世，乃克夫之象。

幸寅木子水相生，不能伤之，所以不和。

今兼应爻为夫，应逢子丑作合或已有外遇。

水木相生，两人情蜜。

彼曰：“果然，后来如何？”余曰：“尔两人不是姻缘，虽则不能死别，必有生离。”果于次年寅月休妻，此人六月再娶。

彼妇应寅月者，夫临寅木而冲世也。

应六月者，未土冲开初爻丑土，子水来生其寅木也。

旺相爻逢六合，彼此同心。

爻逢六合，占婚最宜，更要财官旺相为吉。

用忌财逢破墓，女防官位克绝。

六冲变六合者更吉，求婚者目下不允，终必成之；已成不睦者，终须和美。

唯忌六冲，卦若无财官，不可力求，勉强成之，若非死别，定是生离。

六合变六冲，虽许允后必更张。

已成者终须折枕。

占用咸临节泰，忌逢睽革解离。

觉子曰：《易冒》有云，卦得咸临节泰，若不遇合冲变冲，虽财官衰陷，随墓助伤，皆不为凶。

睽革解离则为凶兆，虽用神全备而化合，亦不为吉。

此言用神未胜于卦验也。

曾于巳月丁卯日占婚于何时，得泰卦：丶丶子孙酉金 应丶丶妻财亥水丶丶兄弟丑土　丶兄弟辰土 世　丶官鬼寅木　丶妻财子水余见此卦，兄爻持世，亥财临月破旬空，子水之财，世爻克之，日辰刑之。

古虽以泰卦为吉，余焉敢以人之婚姻大事而试卦耶？命之再占，又得坤卦：丶丶子孙酉金 世丶丶妻财亥水丶丶兄弟丑土丶丶官鬼卯木 应丶丶父母巳火丶丶兄弟未土世爻休囚为日破，亥水财临月破，卦遇六冲，大凶之兆。

故知前得泰卦，非为吉也。

仍用财官世应者为是。

然亦不可竟以为是。

凡有所疑，勿执古法而断，须以再占之卦而决之。

后卦若吉，即以吉断，后卦凶者，则以凶推。

神不欺人，彼此两无误矣。

财化财，未必婚姻两度；鬼化鬼，难曰相守百年。

《黄金策》曰：财爻重迭，重作新人。

余屡试之，男家占女，财爻重迭，旺相生合世爻者，多主贤妻美妾。

财化财者，或应双娶，或应婢妾同来，或应妻妾之多，或应妆奁甚厚。

唯忌爻中兄动及日月冲克财爻，花烛重逢亦不免耳。

兄临玄武防劫骗，鬼临白虎遇凶丧。

兄鬼动临玄武，防局中奸诈骗财，纵使世应相生，财官无害，必须大费。

鬼临虎动或未过门，不久必见丧事。

应财世鬼，夫唱妇随；应鬼世财，夫权妻夺。

世持鬼，应持财，谓之阴阳得位，必然鸾凤和鸣。

兄临变，财临世，牝鸡司晨，妻夺夫权，唯赘婿得之反吉。

此婚子嗣有无章第八十三子孙旺相或休囚而动，及动而化吉，皆主有子。

子化进神，化回头生，有子必多。

如逢子孙墓绝而变鬼，鬼变子孙；父化子、子化父、父动克子，皆因我命无儿，不成此婚亦无子也。

唯多积阴德以培之。

如申月丁丑日因有妾多，占何命者有子，得革之夬卦：丶丶官鬼未土　丶父母酉金　丶兄弟亥水 世　丶兄弟亥水　 × 官鬼丑土 子孙寅木　丶子孙卯木 应断曰：卯木子孙绝于申月，鬼变子孙又逢月破，公命无子，与女命何干？即出八字观之；甲寅、甲戌、甲子、戊辰。

余曰：“八字虽奇，纯阳仓阴，兵权显赫，但嫌并头重重迭迭克罡，亦主无子。”公曰：“有何法耶？”余曰：“多积阴德以培之。”公曰：“不孝有三，无后为大。”嗣后施济贫寒，全人夫妇，修桥砌路，施药施馆，连生二子。

临终嘱其子曰：“我非阴功，不能有尔，尔皆成人，多宜积德。”此婚有宜于父母否章第八十四专以父母为用神。

父母爻或旺或衰，皆不忌也。

所忌者财爻发动，必此婚有妨。

如财化父母，父母化财；鬼化父母，父母动化墓绝空破及回头克，动而破散或日月克父母，乃桑榆暮景之秋，不成婚亦难免耳。

纳宠章第八十五为子嗣者，子孙为用神，与前段同断。

否则专看财爻亦与占子同断。

占配仆，财爻为用。

财爻持世或动而生合；世爻动而化进化生；财化财，皆得忠诚效力。

散破空绝，非懒即病。

财爻克世冲世，负恩忘义之徒也。

财化鬼、化绝、化墓、化克及鬼化财爻，贫穷寿夭。

娶离妇挑娼章第八十六防患者用子孙。

子孙持世，子孙发动，皆无忧也。

财爻持世，子动相生而更吉。

鬼兄克世；随墓助伤；鬼爻持世；婚姻虽就。

祸患随之。

财克世，兄持世，落人之局，必人财两失。

防拦阻者，兄动不成，鬼动有祸。

兄爻持世，到底难成。

财动相生，不谋而就。

六冲变冲为凶，三合六合者吉，六合变冲，成而不久。

六冲变合，终必有成。

强夺婚遂私约，非礼非义，勿告于神。

出妾休妻，原非所欲，有不得已而出者，心去难留。

胎孕章第八十七卜胎之虚实，占孕之安危，问产妇之吉凶，测胎中之男女，各宜分占。

亲占、代占皆用子孙。

唯子占母孕，以弟兄爻为用神也。

福神旺相相遇生扶，麟种兆瑞；子孙休囚逢破衰，胞孕空虚。

子孙临日月或遇日月动爻生扶，或动而化吉，皆许成孕。

若临空破衰绝，或被刑冲克害，或动而变鬼、化绝、化破，或鬼变子、父变子、子化父，水泡风灯。

唯动而空者不妨。

子化子，双生有准。

子动化子孙；或卦中子孙多动；或已有旺相子孙动者，他爻又变出旺相之子孙，皆主双胎。

《卜筮元龟》云：“子孙两旺，定是双胎。”

觉子曰：两动两旺者，此断是也。

内有一衰者，一死一生；一阴一阳者，一女一男。

两现一不动者非也。

阳变阴，男女可辨。

六爻静，先看卦包，阴包阳生女，阳包阴生男。

阴包阳：坎卦、大过、小过、咸、恒卦是也。

阳包阴：离卦、中孚、颐、损卦是也。

其余非也。

六爻既静，若无卦包，须看子孙；值阳为男，值阴为女。

卦有动爻者，虽有子，包而不用。

神兆机于动，先看动爻；一爻动者，阳动为女，阴动为男。

两爻动者看上爻。

若有三爻发动看中爻。

卦中多动者，不忠不诚，改日再占。

即刻连占亦不验也。

如辰月戊辰日占孕男女，得小过之豫卦：丶丶父母戌土丶丶兄弟申金　丶官鬼午火 世　 ○ 兄弟申金 妻财卯木丶丶官鬼午火丶丶父母辰土 应余曰：“尔之来意是问妻孕平安，还是问孕之男女？”彼曰：“两事俱问。”

余曰：“日后须宜分占，不可同问。幸此卦两事俱现。兄爻虽动不克变出之财爻，坐草无虞。卦中阳动变阴，必然主女。”

彼曰：“小过卦谓之阴包阳，如何生女？”余曰：“神兆机于动，先重动爻。”果于壬申日生女，产母平安。

觉子曰：占妻平安及占男女，原宜分占。

彼若闲时而问，兼问者，还可同断。

若在临产危急之时而问者，切不可以男女同断。

问产妇安否章第八十八坐草临盆嫌鬼动，胎前产后恐兄摇。

财临绝破妻难保，鬼化妻财命不牢。

问产妇，夫占代占皆以财为用神。

虽则不宜鬼动，倘若兄动克财，又宜鬼动制服兄爻。

不宜财变鬼，鬼变财，兄化财，财化兄及妻逢月破休囚墓绝、化墓、化绝，或日月冲克，皆为凶兆。

觉子曰：问胎、问产妇虽宜分占，倘有不待分占而卦中先现者，须宜留心。

如子月乙亥日占妻孕平安否，得丰之小过卦：丶丶官鬼戌土丶丶父母申金 世　丶妻财午火　丶兄弟亥水丶丶官鬼丑土 应　 ○ 子孙卯木 官鬼辰土断曰：午火妻财临月破，又被亥日克之，冬天之火休囚被克，全无生扶，命之难保。

彼曰：“卯木子孙动而生火，何谓全无生扶？”

余曰：“卯木子孙动而变鬼，神曰母子皆丧，非生火之卯木也。断卦者须宜知机会神之意。”

彼又曰：“财虽不旺，卯木子孙得子月亥日以生之，何谓子亦难保？”余曰：“变鬼之子孙纵临日月亦无益矣。”卦得六冲，子旺财强终是喜。

爻逢六合，财空子破亦为忧。

产期章第八十九产期有远近之分，远则应月，近则应日。

子孙动者，逢合逢值，静者逢值逢冲，空者冲空实空之日，破者实破逢合之期。

白虎兄弟而动，值日而生。

子孙临绝，待生旺之日。

又有子遇长生胎养之日伏藏者，出现之日而后生也。

出行章第九十人为名利奔驰，道路风波不测。

占卜当先，世爻旺相宜行，应若空亡宜止。

世为出行之人，生旺有气则吉，动而化吉及化子孙者更吉。

如若休囚空破，动而化凶者不宜行也。

应为地头，又为傍倚人。

他若空破墓绝或动而变鬼、变绝、化回头克者，去之无益。

世伤应位，不拘远近相宜。

应克世爻公私皆主不利。

我去克他所向通达，应来刑冲世爻不可行之。

八纯乱动，在外皆凶。

两间齐空，独行则吉，六冲卦及动而变冲，世爻休囚被克者，终去不成，有始无终，去亦诸般不就。

两间爻者乃同行附载之人，动而克世必遭其害。

动临兄爻破我之财。

生合我者为吉，倘两间齐空，若非中途梗阻，定然无伴孤行。

静遇日冲必去，动逢合住而留。

世爻暗动者必去。

世爻旺静逢冲之日必去。

世爻动而化合或被日月动爻合者，必有事故阻滞不行。

觉子曰：余尝得验，亦有应在冲开之日而行。

官鬼交重灾祸重。

武鬼动忧盗贼，雀鬼发防讼非，虎鬼疾病缠绵，蛇鬼风波惊险，勾陈鬼动事有勾连。

鬼动逢龙戒于嫖赌。

鬼发震乾患车马，鬼发兑坎虑风波。

坤艮之鬼，山间道野逢殃，巽离之宫，火厂林窖被难。

余在趋避章内详之。

福神发动祸殃消。

出行得遇子孙发动，子孙持世，世化子孙，程途万里，百祸潜消。

子孙克世者亦吉。

父克世爻风雨舟车行李。

父母持世而动或父动冲克世爻，余得验者，有应舟车行李之累。

有应风雨淋漓。

世爻旺相者无妨，最怕休囚而为凶也。

兄冲世位花月散耗灾非。

财爻持世兄爻冲克者，有应花朝月夕无端浪费，有应小辈明欺暗骗致成灾非，破耗百出。

反吟化退中途返，六冲随墓始终凶。

卦得伏吟世动者，冲开之日月必行。

卦得反吟可到中途亦返。

世逢冲克大凶，六冲卦世静世空必不能行。

随鬼入墓，世若休囚，不返之兆。

六合化冲不吉，六冲化合方亨。

六合卦变六冲及卦变克绝者，坐家亦恐凶危。

舟行章第九十一登舟问何日而到，世爻发动合日值日而到。

若得子孙持世及子孙他爻发动者，值日而到。

世化退及反吟卦，中途而返。

问舟行平安否？子孙持世克世生世合世一路平安。

官鬼持世，忧虑惊恐。

官鬼冲克世爻，灾非必现。

兄动破财。

风阻者勿以兄弟为风云，以子孙为顺为动而逢合逢值，静而逢冲之日，空逢冲实之日，与天时章阴晴同断。

同舟共行章第九十二同行共处应为尊，同路同舟一样论。

应伤世位遭他害，墓绝空破见吾恩。

只宜生合相扶助，永赖维持如至亲。

三合同途皆遂意，六冲半路便灰心。

起为害摇兄鬼，水陆清平动子孙。

占他人以应为用，占亲戚必看用神，不宜兄鬼动而克世，最宜相合相生。

行人章第九十三问行人之归期，有远有近。

远则应月，近则应日。

亦有去夕者在日下当归，又可以日断之。

问行人之否泰另占一卦，不可一卦而兼断也。

世克用兮，人未动，用爻克世必然归。

占亲人在用神章中详之，疏者以应爻为用神。

世克用神且无归志，用神克世指日回家，余试果验。

墓绝空破归信杳然，明摇暗动归鞭发矣。

伏藏者出现之日，动而逢合之日。

动化进神不返，用神公退而归。

动逢合有事阻隔，动化鬼在外危灾。

最怕动而化克，还防卦变反吟。

世爻空者，行人即至。

用神静逢休囚空破者，且不思归。

动空旺空者，实空冲空之月日必归。

唯恐卦变克绝及反吟卦，用神被克被冲者，皆难望其归也。

用神三合，冲开之月日而来。

卦逢六冲，行人无定而不返。

用爻静者冲动之日。

用爻墓者开墓之日。

用爻无病，可断归期；用爻有病，在外不安。

野鹤曰：用神墓绝空破受伤，谓之有病。

来人问行人在外平安否，须看有病无病。

若问归期，只可看卦象来与不来而断也。

如酉月戊申日占母在外何时来，得旅之贲：　丶兄弟巳火丶丶子孙未土　 ○ 妻财酉金 应　子孙戌土　丶妻财申金丶丶兄弟午火　 × 子孙辰土 世　父母卯木此卦若问父母平安否，父母卯木日月动爻冲克必不安矣。

今问其来否，不以此断，只可断用神伏藏受克而不来，六合变冲亦不来。

后果不来，在外平安。

又如亥月甲子日占仆人何日回，得革之夬卦：丶丶官鬼未土　丶父母酉金　丶兄弟亥水 世　丶兄弟亥水　 （伏财午火）　 × 官鬼丑土 子孙寅木　丶子孙卯木 应此卦若问仆人在外之吉凶者，必不归矣。

何也？午火财爻伏而被日月之克，今问何日可至，不以此断。

世空者速至，此人来矣。

己巳日必到。

应巳日者，冲空之日也。

巳火又是财爻，果于巳日到。

未月戊戌日占伯何日来，得屯之随卦：丶丶兄弟子孙　丶官鬼戌土 应　 × 父母申金 兄弟亥水丶丶官鬼辰土丶丶子孙寅木 世　丶兄弟子水父母为用神克世者速至，七月必到。

后于亥月方到。

亥月者，父母化出之爻也。

如丑月庚午日占父远去何日回，得履卦：　丶兄弟戌土　丶子孙申金 世　丶父母午火丶丶兄弟丑土　丶官鬼卯木 应　丶父母巳火断曰：今日乃是午火为父母克世，今日必到。

果于本日申时到。

寅月癸亥日占主人何日回，父母为用神，得大畜之小畜：　丶官鬼寅木　 × 妻财子水 应　父母巳火丶丶兄弟戌土　丶兄弟辰土　丶官鬼寅木 世　丶妻财子水断曰：子孙财爻化出巳火，父动爻不克变爻，巳日必到。

果于巳日到。

亥月甲子日占夫在外还往他省去否，得大壮之大过：丶丶兄弟戌土　 × 子孙申金 子孙酉金　丶父母午火 世　丶兄弟辰土　丶官鬼寅木　 ○ 妻财子水 应　兄弟丑土断曰：妻占夫官为用神。

申动克之，寅木夫爻受克不往他处去矣，不日必归。

彼曰：“何以知其回也？”余曰：“日月生扶，夫生世爻，必有归专。”问曰：“何日可到？”余曰：“巳日必到。”应巳日者，合住申金之日也。

果于巳日到。

或曰：“用爻有病莫问归期，此卦申金化进神以克寅木，如何许回？”

余曰：“彼问夫之平安，即以不利断之。”

今问往他处去否，夫爻受制不往他乡。

断卦者，各有取用耳。

余于戌月丙戌日由江右登舟占一路平安否，得蛊之巽：　丶兄弟寅木 应　 × 父母子水 子孙巳火丶丶妻财戌土　丶官鬼酉金 世　丶父母亥水丶丶妻财丑土余疑酉金鬼爻持世，一路忧疑之象。

初不知风阻之说也，及至戊子日风雨大作，舟泊南康始悟此卦子水父动于子日之风雨也。

见其化出巳火子孙，即知巳日方晴。

果泊五日，巳日天晴得顺风矣。

自此始悟子孙乃行舟之顺风也。

防非避讼章第九十四忧虑官克却喜官居空破，最宜子动，子若持世无非。

鬼雀同动口舌不免。

蛇鬼克世，灾患相侵。

武鬼必凶盗贼阴人。

白虎鬼定有伤痕见血。

世动克应我兴词，应克世他有讼。

子孙动，子孙持世必不成非。

鬼持世、鬼克、应动克世，定然成讼。

斗殴争竞章第九十五彼此相争寻世应，不宜冲克喜相生。

日月克身，我必受辱，动爻克应他必遭刑。

应克世者他胜；世克应者我赢。

世空、世破、世动化破，我心怯焉。

应动、应旺、应化进神，他得势耳。

卦遇六冲必散，卦逢六合必成。

亦不离乎子孙爻，子孙发动子孙持世，争斗不成。

日月动爻宜于克应，不宜克世。

世宜旺动克应及动而化吉，官事必成。

兴词举讼章第九十六官父同兴，公庭有理。

父官克世，受屈含冤。

世化退神、世空、世破、卦变六冲，世被刑冲终不成讼。

财兴子孙发动，克破文书，官鬼亦不成之。

巳定重罪章第九十七福宜旺相最忌官兴。

子孙持世、子孙发动，已赴法场，终须赦免。

官鬼克世或官鬼持世，又被日月动爻冲克或世动化凶，虽定轻罪，拟改重。

疾病章第九十八野鹤曰：人有七情致生百病，急于向卜以慰其心。

奈何卜筮诸书舛错悖谬，奈人反无定见。

既取用神，又用卦身世身，兼用本命。

又有不看身命用神，单看卦验。

卦得明夷、观、贲、蛊、丰、同人、大畜、需卦，断之必死。

又云死气丧门临本命，早修棺。

又云蛇动主死，虎动主丧，以星煞六神而断生死，独不思假使恶煞凶神临身守舍，若得用神世身旺相，断之生耶？死耶？余试多年，或生或死全凭用神，余皆不验。

内有不看用神而断生死者，卦变六冲是也。

六冲变冲久病难于调冶。

久病者，卦逢六冲、卦变六冲，不论用神之衰旺乃不治之疾也。

近病逢之不药而愈。

卦变死克新病亦主危亡。

卦变者，亦六冲而变六冲，何其近病亦危？乃因化回头之克也。

如巽木变乾金，艮坤变震巽，皆谓之回头相克，虽非墓绝，亦主危亡。

若化比和、化克去及化回头相生，近病吉，久病凶，六冲之故耳。

除此冲克之外必看用神。

用遇旬空近病何须忧虑，用逢月破久病难许安宁。

自占病世为用神，占父母弟兄取用神者，皆在用神章内详之。

用神静而值旬空及化空者，若无日月动爻冲克许之冲空实空之日即愈。

倘逢冲克，病虽重而不死。

若值月破须看用神之衰旺，旺则愈于实破之日及出月而愈。

衰而受克者必危。

久病用神值旬空月破者，即使用神旺相亦无法以治之。

野鹤曰：《海底眼》、《黄金策》皆云主空无救，中道而殂。

不分久病近病非经验也。

觉子曰：余得验者，近病值旬空，若逢三合六合者，必成久病而终。

用化鬼、鬼化用，慎防不测，忌化用、用化忌，最难调治。

自占病不宜世爻变鬼及化回头克，占兄弟妻子不宜鬼变弟兄妻子及弟兄妻子而变鬼。

又不宜兄变财、财化兄、子化父、父化子。

野鹤曰：鬼乃父母之元神，父动化鬼乃为化生，轻病者即愈，久病者鬼化父、父化鬼皆主危亡。

或曰：“用神化鬼即为凶兆，假使又值旬空，近病者何以断之？”

余曰：“曾有占验请试详。”

申月庚寅日占子近病，得恒之解卦：丶丶妻财戌土 应丶丶官鬼申金　丶子孙午火　 ○ 官鬼酉金 世　子孙午火　丶父母亥水丶丶妻财丑土断曰：鬼变子孙夭折之兆，幸得子孙值旬空，近病即愈，恐其难过午年。

果在出空之日而愈。

辰年占卦，午年出花而死。

动墓绝、化墓绝须凭生旺，日月克、动爻克最怕囚休。

用神逢墓绝及动而化墓化绝，全看衰旺。

用神旺者何须虑，用神衰者实堪忧。

日月动爻克者亦看旺衰。

旺者冲去克神之日而愈，衰者生助克神之日而危。

散破无援脱气，忌摇元动仇兴。

用神临散遇破及全无生扶或脱气，此四者皆无根蒂，少吉多凶。

忌神动克用神，若有元神发动，许之有救，只恐仇神又动当许凶危，须于元神章内详之。

世持鬼父病虽轻而难疗。

此有两说。

自占病，官鬼持世，其病难痊。

虽得子动克去身边之鬼，目下虽愈，终不断根，不然迟迟又生他病。

此之谓病不离药。

世临官鬼以临帝旺长生必得久远疾病。

代占六亲之病，若见官鬼持世乃忧疑之状，唯喜子孙发动克去我之忧疑，即使用神衰弱，管许平安。

如申月壬子日占子病得遯卦：　丶父母戌土　丶兄弟申金 应　丶官鬼午火　丶兄弟申金丶丶官鬼午火 世丶丶父母辰土断曰：令邻今日即愈。

“何以知之？”余曰：“官鬼持世，命之忧也。“

今日子日冲去忧心，管许立愈。

果于本日愈。

觉子曰：如占自身及兄弟妻儿者，此法是也。

若占父母之灾，官鬼为父母元神，岂宜子动而伤耶？占夫宜鬼为用神，又岂子动以伤官耶？不唯不能解忧，反添忧也。

身临福德势虽险以堪医。

亦有两说；自占病子孙持世，不药而痊。

临空破者，实空实破之日而愈。

代占六亲之病，不必看用神之衰旺即知其安，何也？子孙乃喜悦之神，只要旺相，若动于卦中者，亦为吉庆。

鬼为长生、忌化进，须虑添灾。

鬼爻发动病势必重，若长生于日辰或动化长生，病势必重。

克用神者为忌神，若动化进神亦同此意。

忌神化退，其病渐减。

觉子曰：鬼乃父母之元神，占父母者，其病即愈。

鬼乃女人占夫之用神，占夫者即愈。

福摇化克、卦反吟，病必反复。

自占病及占兄弟病，得子孙动者制服官鬼，其病即愈。

倘子孙动而化克即使病愈，愈后还发，反复之象。

卦得反吟者亦同此意。

用绝逢生，危而有一生扶得助，重亦何妨。

用爻受刑冲克制，但得日月动爻有一而生扶者，乃为绝处逢生，临危有救。

用神不宜太弱，太弱则体虚卒难痊，但得生扶拱合，虽得重病，亦不至死。

觉子曰：用神亦不宜于太旺，易理贵乎中庸，过犹不及。

用临日月休寻伏。

卦无用神，得日月作用神者，不必寻伏神，许之即愈。

伏神衰弱再宜占。

凡用神不现再占。

前卷伏神章注解明白。

痘疹章第九十九平时而问男女何时出花，鬼爻为用，鬼爻静者逢值逢冲。

鬼爻动者逢值逢合。

鬼衰逢生旺之年。

鬼旺逢墓库之岁。

鬼空鬼破，填空之时，鬼若伏藏，出现之岁。

见花而问吉凶，卦忌六冲兼忌子孙化鬼及鬼化子孙，父化子、子化父，子孙伏而空破皆非吉兆。

问花之疏密者，鬼动而临日月及动爻生扶，花必稠密。

如值空破休囚墓绝，痘必疏朗。

鬼动乾宫，多生头上。

鬼摇坤卦，腹上多丛，艮宫多于手，兑宫多于口，坎离上身，震巽下身。

火鬼其色红紫，金鬼其色虚白，水鬼须防痘陷，木鬼杂细，土鬼肿大。

以上四条分占四卦，不可一卦而断之。

大抵全在子孙爻也。

子孙临日月及日月动爻相生，动而化吉，不受刑伤冲克，爻不乱动，花虽密以全生，痘虽暗仍收功。

病源章第一百火属心经，发热咽干口燥。

水归肾经，恶寒盗汗遗精。

金肺木肝，土乃病归脾。

逢衰轻旺重，动则煎迫身躯。

螣蛇心惊，青龙则酒色过度，勾陈肿胀，朱雀则言语颠狂，虎有损伤，女子则血崩血晕，玄武忧郁，男人则阴症临虚。

野鹤曰：此乃《黄金策》占疾病之首论也。

余以为之撞门槌，对俗人而言不得不以此而动之。

若知分占之法，另占一卦以定吉凶，庶有后验，若即以此卦而兼断其生死者，如若有灵，吾不信也。

要知来人而问病有何所犯，何以治之及问吉凶何如，我且以发寒发热而妄猜，猜得着哄得一时，而病人方得趋避之指，问卦何益？今见此章单言病症，并不言及何法治之。

如果心经发热，来人岂不知也！请问其治热者是何法也？无益之论，故尽删之。

余常以来人问病，先命其占吉凶。

卦得吉者许之调理即愈，不必服药。

求神卦得凶者，命之延医。

卦得鬼动克用神者，命之再占。

或占家宅，或占坟茔，务必求其是何所犯，何法治之，庶不负来人之问也。

鬼神章第一百零一凡占鬼神，卦中鬼值休囚及空破墓绝皆非鬼神之害也。

官鬼属金旺相者，武神及西方之神；休囚者，刀剑身亡之鬼。

鬼临木者，旺者文神及东方之神，衰则倚草附木之妖，或是刑杖悬梁之鬼。

水为河海及北方之神，休囚者池井江湖水死之鬼也。

火鬼火神及雷公电母窑灶之神，休囚者汤水焚烧之鬼也。

土鬼土神及中央之庙及掌管山川社稷之神，休囚者墙倒屋塌土死之鬼。

古以金木水火土各分其神，即如金官者，谓之天将、关公、金刚、伍公、岳公等神。

余以为非武神者，不可尽数之神也。

有敕封者，有未封者，各方土俗不同，书之未载者更多，何得各庙而祭之？须向病人或于某武神庙中许愿，信而未还。

或于何庙秽污作践，心有所疑者，指其神而占之。

鬼爻或旺或动，是此神也。

如不上卦，再占他处之神可也。

鬼值木火水土者，皆用此法。

得罪于正神者，香花纸马祭之。

勾若邪祟之鬼者，用浆纸钱夜静之时，金鬼者向西送之，水鬼者向北送之。

余仿此。

野鹤曰：凡得时灾瘟瘴照此法而祭送者，余屡验之，倘系疯痨气蛊，既失调于前，酒色伤身，又失慎重于后，与鬼神何干！祭之送之皆无益矣！唯节饮食远色欲，息气养神，其病自减。

余游遍江湖，曾历滇黔蜀粤，彼方不服药，专信神鬼，先用三牲五牲，后至杀牛宰马，一次不愈甚至二三十次。

因病致穷者多矣。

殊不知害他命而救命，其罪愈彰。

所以屡见害性命之多者，终不能救而死，可不戒与！今下路读书人亦信此邪神者，余实不解。

神农尝百草遗救生灵，未闻有何圣教人宰牲命以救命也。

李我平曰：《易冒》以鬼临金者，为关公岳王，《补遗》又以青龙为寿亭候。

第不知关公之前金鬼与青龙是何神也？又曰：祭者降以福，不祭者降以殃，此乃作福作威之邪神也，正直之神何得有此？此书通前彻后无一不合理，独此疾病章中亦言鬼神之事，余实不服。

疑因今人问病开口先问鬼神，不得不从俗耳，智者察之。

延医章第一百零二野鹤曰：有人问余曰：“问卜以求神，延医而服药，有是理乎？”余曰：“若无此理，伏羲画卦神农尝药作何事耶！”彼曰：“然则又有不能救者，何也？”余曰：“有根者可以救之，无根者则不能也。

人之星辰过宫，或是交运脱运，谓之移花接木之年。

移其有根之花木者，上则遮盖，下宜浇溉则活矣，不浇不盖见日则枯。

服药求神者，即此意也。

若使无根之木，无蒂之花虽浇虽盖亦无益矣。

自占求医，应爻为医。

人代六亲而求医者，亦以应为医人。

鬼作忧神休妄动，福为喜悦要生扶。

自占代占鬼乃忧疑之神也，若持世及动于卦中得子孙动而制之，此医可请，手到成功。

若得子孙临应爻者，乃明医也。

其故何也？子孙乃制鬼之神，非真正能制劫魔之鬼也。

乃先去忧神我无忧也。

应作医人，不宜空破墓绝。

应爻空破墓绝休囚衰弱，或旺相而被日月动爻冲克，或动而化鬼、化绝、化回头克，药不见效。

子孙制鬼最喜旺相生扶。

子孙临应或发动于卦中，亦要旺相不受刑冲克害，不逢破墓绝空，药必见效。

子动化鬼化克，其药不精；子动化空，实空之日有效。

子动化生、化旺、化进神者，其药更灵。

古以子动化子孙，其药必杂，非也！子动化子孙而旺相者，另改药品，即比仙丹。

医克用爻，近病即愈，自占病，应爻克世者，克制我之病也。

应爻克用神亦如此断。

唯不宜乎久病及体弱之人，非独克病，身亦受其伤矣。

应爻临兄鬼而克用神及克世爻者，不拘久病近病，必遭其害。

父爻持世，妙药难调。

自占病父持世药不见功，宜于静养，远色欲息气恼，可也。

兄弟持世，有子孙动于卦中者，医再延之，唯嫌鬼旺鬼兴，误服药饵。

财爻持世，切勿误食肥甘，旺相遇生扶，良医有觅，休囚逢冲克，无药可医。

子不代父以占药，妻不代夫而卜医。

子占父宜父爻旺相，占药占医又以子孙为用神，父旺以伤子也。

一爻不能两用。

妻占夫宜官鬼旺相，占医占药亦以子孙为用神，子旺又能伤夫，所以不能代占医也。

延医于子孙之方，治病以应爻为定。

卦中子孙爻休囚空破者，又看应爻旺否，若得应爻旺相生合用神，即于应爻之方请之。

且如应爻临申金，名医必在西南，余仿此。

如卦中有一爻独发而生用神者，又以北方而延医。

以五行而定名姓，水爻动点水之姓，火爻动姓名像火，木爻草头木傍，土爻姓名有土。

且如占妻病妻爻属水，得申金发动以相生，请钱姓之医以治之，余仿此。

不起之症卦中不见其医，立愈之灾爻中不报用药。

屡见占医之卦，无药可医之症者，神不现其医矣。

若非用神化鬼，鬼化用神，即是忌神化六亲，六亲化忌神及用神化绝、化克、化墓，久病逢冲、逢空、随鬼入墓，此皆无药而医也。

病之即愈，神亦不现其医，近病者，若非卦得六冲现，用值旬空或用神化回头生，自占者，子孙持世，此皆不药而愈。

医卜往治章第一百零三大抵与医卜相仿。

世为己，应为病人，若得世爻旺相，子孙财爻持世，世生应爻，世爻动化进神，化回头生，日月动爻临财星、子孙而生世，此皆手到病除。

近病者，应值旬空，或动而化空、化回头生、化旺、化退神，或日月动爻生应爻，及卦逢六冲、卦变六冲，此皆宜速往救，勿令他人先到以成功也。

久病者，应爻旺相或逢动爻相生，或动而化生化旺，应临子孙，应临财动生世，虽然病久，我必除根。

除此外皆不宜往，徒损盛名。

野鹤曰：诸书无不以官为鬼、为病，应为医人，子孙为药，理固然也。

但此宜鬼者，非鬼非病，乃忧神耳。

占子病者，父母爱子之心未病唯恐疾忧，况已病乎！自占病者，性命在呼吸之间，且一人不起，举室惊惶，谁不忧乎？此官鬼者即一家之忧神也。

唯解此忧者乃赖子孙爻也。

如午建甲寅日一人病在危笃，医家不治，迎余到宅，见有三十余人至亲泪眼不干，密友愁容可掬，此非一家之忧乎？及至弟占兄病得屯之中孚卦：　 ○ 兄弟子水 子孙卯木　丶官鬼戌土 应丶丶父母申金丶丶官鬼辰土　 ○ 子孙寅木 世　子孙卯木　丶兄弟子水

余即笑而言曰：“列位放心，今日半夜退灾，明日卯日即起床矣。”大小一门愁容变喜。

此卦中之子孙爻者，是药耶？是解忧之神耶？许即愈者，何也？此人虽是险症，其实近病，子水兄爻值旬空，近病逢空即愈。

值半夜子时而不空也。

或曰：“近病逢空，何不许冲空之午日，实空之子日？”余曰：“因子水化卯木子孙，世爻又临寅木子孙化卯木子孙，次日即是卯日，正一家解忧释疑之时，所以许半夜实空之时也。”果于子时退灾，次日起床。

此何尝用药而制鬼耶！又如一日时，值实初更叩门入曰：“家小主有病相迎占卜。”

余问得病源自山东方回，顷刻得病，余即自占一卦，未月壬子日得节之比卦：丶丶兄弟子孙　丶官鬼戌土丶丶父母申金 应丶丶官鬼丑土　 ○ 子孙卯木 妻财巳火　 ○ 妻财巳火 世　官鬼未土巳火财爻持世，子动生世。

子孙乃喜悦之神，此行有益。

及到伊家值医检药。

壬子日占子病得解之坎卦：丶丶妻财戌土　 × 官鬼申金 应　妻财戌土　 ○ 子孙午火 官鬼申金丶丶子孙午火　丶妻财辰土 世丶丶兄弟寅木余见此卦生疑，近病得六冲不死之症，却是子孙变鬼，必死之症，不敢断之。

再请亲人卜之。

叔占侄病得坤卦：丶丶子孙酉金 世丶丶妻财亥水丶丶兄弟丑土丶丶官鬼卯木 应丶丶父母巳火丶丶兄弟未土又见六冲，知不死矣。

问有旧病否？彼曰：“从无病根，便自山东一路而来，亦无病起，适间日落之时忽而满床乱滚，口不能言。”余曰：“既无旧病，余敢保之即愈。”再请医者卜之，得井之明夷卦：丶丶父母子水　 ○ 妻财戌土 世　父母亥水　丶官鬼申金　丶官鬼酉金　 ○ 父母亥水 应　妻财丑土　 × 妻财丑土 兄弟卯木应为病人，世克应爻还不妨，乃是克制病人之病也。

但不宜应爻化回头克，定是用药有误。

余问：“东家药曾吃否？”答曰：“未熟。”问医者曰：“所得何病，所下何药。”伊曰：“三伏天途中受暑，不过解暑之凉药耳。”余私对东家曰：“令朗不死，却得必死之卦，恐此药未必对症。再请复看。”医者曰：“床上乱滚，不能把脉。”

随以家人问途中如何，家人言曰：“到家热极，移床于此有风之处，再用大冰二块安于凉床之下，命侄女掌扇。一觉睡熟忽然醒来叫唤几声即不言矣。”

余想热极之人卧冰临风，久旷之夫使姻掌扇，其病可知。

医者亦曰：“适看病已扶入喜矣，不知此节事，看来寒药实可不服。”

余曰：“竟用附子肉桂方可治之。”更命伊父占之，壬子日占用附子可否？得大有之大畜：　丶官鬼巳火 应丶丶父母未土　 ○ 兄弟酉金 父母戌土　丶父母辰土 世　丶妻财寅木　丶子孙子水子孙临日辰，酉金兄动以相生。

大用一剂，保管立愈。

医家先用干姜试之，少刻开言肚疼之甚。

余曰：“何如？快服此药。”医家加减凋理一夜，次日早愈。

此人之不死也，因我出门，子孙发动一卦而断定矣。

厥后连占数卦，合而参之，方敢用大热之剂起死回生。

不然，一剂凉药寒上加寒，能于治耶？觉子曰：“此卦酉金动以生子孙，服此热药而病愈。

若使前贤见之，又以酉金兄爻而为药也。

凡卜药亦有当卜之道，或医家看临危之症，欲投此药可以起死回生，唯恐一失，关系不小。

得子孙动者必喜悦也，即可用之，用而必效。

或泛行用，或长途穷旅，无处寻医，有人传一奇方，占得子孙持世，子孙发动，服之立可解忧。

此诸占之子孙者，不拘金木水火土也。

或旺或动即为喜悦之神。

用此方而见效，不然何喜之有？切不可又以金临子孙而用针，火属子孙而用炙，错也！误也！一日到一府中，众客告曰：“老先生昨日在后园仆倒，扶起口出狂言，至今不知人事。

适间诸位医者内有曰，不服人参不能提气，有曰幸无痰上，若吃人参痰上则难治矣！”余曰：“就卜人参吃得否。”寅月丁卯日子占父病人参呼得否？得萃之否：　 × 父母未土 父母戌土　丶兄弟酉金 应　丶子孙亥水丶丶妻财卯木丶丶官鬼巳火 世丶丶父母未土占人参必以子孙为用神，若不通变，见卦中父动克子孙不过曰：“人参不可服也。”余非此断，子占父病，父爻为用神，未父化戌父，戌父旬空，人参勿用，药亦勿服，明日辰日冲空即愈。

果于鸡鸣时苏醒，次日不药而愈。

又如一日在席间，东翁忽而口歪眼斜，痰涎长流，余亦在座，乃即问家有牛黄，但不知可服否，余命占之，亥月辛酉日子占父病吃牛黄丸可否？得夬卦：丶丶兄弟未土　丶子孙酉金 世　丶妻财亥水　丶兄弟辰土　丶官鬼寅木 应　丶妻财子水余曰：“灌服此丸可保立愈。”服之果醒。

喜子孙持世。

或曰：“同是子占父药，一卦看父爻，一卦用子孙，其故何也？”余曰：“前卦父爻发动，神兆机于动，以父母断之。

后卦子孙持世值日辰，子孙乃喜悦之神，父病即安则喜悦矣。

卦无不灵，在人通变。”又如申月癸卯日因杨梅疮占医好否？得履之否卦：　丶兄弟戌土　丶子孙申金 世　丶父母午火丶丶兄弟丑土　 ○ 官鬼卯木 应　父母巳火　 ○ 父母巳火 兄弟未土断曰：此医不可用之，虽系子孙持世，应为医人，不宜应爻巳火克申金，又有卯木生火，世爻虽旺，巳日一定添灾。

不听，意延此医治之，卯辰日还保平安，巳日忽然变症，遍身疼痛难当。

病人着急而问余曰：“可伤命否？”余曰：“世值月建，如何伤命？速服解药，过此巳午日则止疼矣。”即服解药，至申日其病如常。

野鹤曰：前篇俱言子孙持世，其病即愈，必要子孙不受克可也，后贤不可不知。

李我平曰：此论官鬼为忧神，子孙为喜悦解忧之神，虽系古法，用之得当，非合鬼神之机不能幻想至此。

然又有不以鬼作忧神者，全在来人念之所指。

彼问病之吉凶，若得鬼之持世，鬼动卦中则为忧神。

子孙持世，子孙发动则为解忧喜悦之神是也。

彼问犯何鬼神者，卦现金鬼必冲犯于武神；水神者获罪于河神也。

彼问病源，火鬼必属之心经；水鬼必居肾部。

子孙旺而动者，不药而愈，非教人以此子孙为治病之药也。

往往前贤见此子孙旺动，占病病愈，占医医良，错以此子孙爻为治病之药。

金生子孙而用针，火持子孙而用炙。

殊不知子孙若旺，其病自痊，何用针炙？子孙若值空破，用针炙而何益？诸书皆曰：土鬼忌热，水鬼忌寒；水鬼若居生旺之地，须用大热之药以治之；火鬼旺者宜大寒之药以攻之。

余不知从何见。

假使用神属土及子占父病，父爻临土，若得火鬼发动乃生用爻之元神也。

岂可以大寒之药而治元神耶？又如妻占夫病，鬼为用神，假令夫临水鬼，又可以大热之药以攻夫爻之用神耶？尝见空乡僻壤无处觅医，只谓《周易》乃大圣大贤之书，遵之必灵，以此大寒大热之药不知坑陷如许之命，言及发指。

此书一出，寒热之药不敢轻用，从此泉下无怨鬼矣。

家宅章第一百零四野鹤曰：诸书皆曰一卦之中可决一家休囚，六爻之内能分六事吉凶。

以卦中之父母爻为屋宇，以父母爻为双亲。

既为二亲，又以五爻为父，四爻为母，如此悖谬糊涂，尚有刊传为法，余实不解。

如戌月丙午日占得乾之小畜：青龙丶父母戌土 世玄武丶兄弟申金白虎 ○ 官鬼午火 父母未土螣蛇丶父母辰土 应勾陈丶妻财寅木朱雀丶子孙子水古法有云：卦无父母，不免堂上之忧。

此卦不独有父母戌土，父母临月建，午火官鬼动以相生，即父母双庆之祥也。

若又以五爻为父、四爻为母断者，鬼临四位，老母多灾。

执此问之，老母多灾耶？堂上无忧耶？又曰好爻受克，即此逢伤。

今五爻申金被午火鬼克，此又老父以生灾耶！又曰鬼动乾宫，老父之咎。

此卦鬼发乾宫，又为老父之咎。

又云火鬼动以防回禄，白虎鬼为丧服之忧。

又云世逢生旺家安。

此卦世已旺矣，奈因火鬼临于虎动，可谓之回禄乎？丧服乎？家与宅旺乎？又以官鬼为厅，谓之官旺屋宇轩昂。

又云鬼旺鬼兴为灾为咎。

此卦鬼临日辰旺动，屋宇轩昂乎？为灾为咎乎？又云财官旺相，热闹门庭。

又曰财爻发动，父母遭伤，岂门庭热闹之家皆无父母之家耶？又云兄爻旺相，紫荆并茂于堂前。

又云兄弟持世丝弦再理。

岂雁行队队者皆失履遗簪之宅耶？种种悖谬，难以枚举，余不得已而正之。

盖造买宅赁宅章第一百零五父旺持世，此处请安宜久住。

父爻旺相、持世、生世、合世及世爻动而化父相生，或得日月作父母生合世爻，皆为发福之第。

财爻发动，他方仁里另宜求。

财动以克父爻，另于他处图之。

爻逢六合，终见亨通；卦遇反吟，多于愁叹。

世爻父爻旺相又得六合卦者，事之必成，成而久远。

但不喜六冲，六冲不久之象。

卦遇反吟，倘如世破冲克，大凶之兆。

世动而化进，绵长百代；父兴不化退，增置千间。

最忌随官入墓，须防鬼动伤身。

世爻随鬼入墓，财爻助鬼克世及世爻动而变凶，或日月动爻克世，皆不宜行。

父动克世及世爻父爻空破墓绝者，亦不宜行。

野鹤曰：凡盖造买宅赁宅，世与父爻旺相不犯冲克者，即宜成之，自是荣华昌盛。

如问一家之吉凶，虽则须宜分占，亦待迁居入火之时择其吉日而占之。

告于神曰：今择某日迁居有碍于父母妻子否？有妨碍须宜另择一日，不然或叫所碍之人另择一时以入门者，可也。

朝迁颁历以便民间之用者，此也。

如若盖造，占问一家俱宜吉庆，假令家有百口，欲使人人合其吉者，百年买不成矣。

创造宫室章第一百零六创造兴工卦忌六冲，鬼动为忌，克世最凶。

随鬼入墓，祸事多逢。

父爻旺相世位兴隆，世父两爻动化吉，人安宅盛事亨通。

修方动土章第一百零七世临福德最相宜，官鬼交重有祸基。

世旺逢生宜化吉，世衰受克且停之。

子孙之方宜起手，官鬼之位莫挑泥。

且如子孙属水，起手动工宜于北方，官鬼属火，不可动土于南方。

鬼在辰戌丑位，此方切忌动土。

旧岂嫌才象发新兴，偏忌父爻虚，造成屋宇忧冲散。

父爻旺相久长居。

迁居过火章第一百零八上占以内三爻为已居之宅，外三爻为未居之房。

内克外者，外宅不利，不宜迁之。

内生外者，外宅兴隆，速迁为吉。

野鹤曰：余以此法不善。

已盖造买成，今欲入火，假使占得外宅不吉而不迁耶？既有新宅，旧宅或已弃矣。

倘若占得内卦吉者，岂可仍居旧宅耶？觉子曰：此法亦有使处，来人有问欲弃旧宅而买新宅可乎，用此法者宜也。

偏宅入火章第一零九宅之吉凶，已于盖造买宅卦中卜就之矣。

今占入火之日，须将父母兄弟妻儿各为分占。

宜于此日者用之，不宜此日者改之，或改日或另择一时以入门，皆可化凶为吉。

入宅六亲吉凶章第一百一十择于某日入宅，宜于父母否？再占一卦，宜于兄弟否？再占一卦，宜于妻儿否？占父母，父母宜于旺相，占兄弟妻儿皆宜旺相而遇生扶。

不宜变动而化鬼及刑冲克制。

得其吉者，即于此日入宅。

卦之凶者，令此人另改一日入门，可也。

假令数卦之中，或兄弟、或妻子内有一卦不利者，即令另择一日或另择一时俱可。

野鹤曰：余得周公克制之法，凡六亲所犯之神，令之趋避无一不验。

且如木临父母爻，财动以伤之，父母入宅须择克制金爻之日，安父母之床榻，宜克制金爻之方。

屡试屡验。

子月丁酉日占择某日入宅有碍父母否？得萃卦：丶丶父母未土　丶兄弟酉金 应　丶子孙亥水丶丶妻财卯木丶丶官鬼巳火 世丶丶父母未土断曰：此日入宅，卯木暗动以克父母。

彼曰：“即烦另改一日。”余曰：“不必改日，此日寅卯时吉，申时亦吉。尔等于寅卯时入宅，父母于申时入宅，保尔清吉。”

彼曰：“何也？”余曰：“申时者，卯木绝于申也。

父母未土及长生于申，是以为吉也。

入宅之时，宜父母安床于西南。”后照此行，余目击平安一十七载。

马房猪圈章第一百一十一凡作牛栏马房鸡栖羊栈，亦宜分占。

子孙须宜旺动，父母切忌兴隆。

凡占一切六畜皆以子孙为用神，不拘羊牛马皆忌父母发动，动则六畜受伤。

亦忌子孙空破墓绝及被日月动爻刑冲克害，及子孙动而化空破墓绝，化鬼、化父、化回头之克，皆主刑伤，此地不宜用之，或更择地方，或另改一日，改日改地方者另占。

生相必须兼用，日月更喜相生。

六畜虽以子孙为用神，又宜兼于生相。

假令作马房，子孙不被冲克，乃为吉也。

不宜午爻临鬼，亦宜动而变鬼。

余仿此。

凡占六畜，最宜日月生扶，谓之卦得日月生扶，六畜必然繁盛。

倘若受日月冲克，牲口绝种无粮。

旧宅章第一百一十二野鹤曰：以前之卜宅者，乃卜盖造买宅之新居也。

常见来人而占久住之家宅，古法亦以一卦断诸般之吉凶。

先论官鬼，次论八宫，以十二生相定六畜之灾。

午鬼夭良马，丑鬼而伤耕牛，又以之定人口之匹。

午火临鬼马命者殃，巳鬼爻兴蛇命者难。

假使午爻临鬼，马死耶？属马之人不禄耶？悖谬不堪，难以数说。

余不知昔人其何以回复来人之问也。

要知彼之来意，或因连年破耗，疑家宅不安；或因屡科之不第；或因有子求名，疑此宅能兴旺子孙否？必用子孙亲卜。

或因官不升转；或因子女不存；或因官灾火盗；或因父母六亲多病；或因前后左右他人盖造，疑其冲犯；或因家有响动，邪祟鬼形。

须问来人而刺，曾因官府十载不升，疑其家宅有碍，余曰：“若以一卦而断全家之事者，余则不能，须指其所疑之事而占之，其应如响。”公曰：“何也？”余曰：“卦中不过干支五行，虽有现出，难以直指一处，即如火鬼发动为灶神，府上二百余间，其灶不少，谁知何灶而不安？又如卯木鬼，门户不安，古以四爻为门，尊府门户不少，即以六爻全为门户，不过定得六座，难知何门而不利。

所以指其所疑之处而占之，无不响应。”公曰：“余疑院内不宜有井，占问是否？”酉月戊寅日，占得师之临：丶丶父母酉金 应丶丶兄弟亥水丶丶官鬼丑土丶丶妻财午火 世　丶官鬼辰土　 × 子孙寅木 妻财巳火断曰：子孙发动，非此井也。

公曰：“大门对向不利，意欲改之，可否？”又占一卦，得同人卦：　丶子孙戌土 应　丶妻财申金　丶兄弟午火　丶官鬼亥水 世丶丶子孙丑土　丶父母卯木断曰：官鬼持世，是此门也。

速宜迁改。

再占一卦，改门之后，功名如何？又得小过之剥：　 × 父母戌土 妻财寅木丶丶兄弟申金　 ○ 官鬼午火 世　父母戌土　 ○ 兄弟申金 妻财卯木丶丶官鬼午火丶丶父母辰土断曰：午火官鬼持世，寅日生之，外卦三合官局，明岁巳年及午年连升大位。

果于次年一岁两升，午年又升，官至二品。

福德动摇，不是此方之祸。

子孙持世或动于卦中，或官鬼不动及六爻安宁，非此处也。

官鬼发动，定于此处兴妖。

官鬼持世、克世，官鬼动爻，实因此处有害。

野鹤曰：占得果是此处不利，即宜修补，再占一卦，修补之后何如？问名者功名章内断之，求财者求财章内断之。

防患者防患章内断之，疾病者疾病章内断之。

曾有士子才重当时，屡科不第，卜家宅何如，余曰：“虽则为名而占，贵宅有疑相犯之处否？”彼曰：“疑宅后有庙冲射本宅。”巳月己丑日占得大有之乾卦：丶官鬼巳火 应 × 父母未土 兄弟申金丶兄弟酉金丶父母辰土 世丶妻财寅木丶子孙子水断曰：世为本宅，庙为应，世应相生如何有犯？庙前另有一物，未土发动刑世，乃此故耳。

彼曰：“庙前有一照壁，照壁之后有一株大树，数百年矣。“

余曰：“即此物也。“

尔用大兽头安于屋脊，张口对树则吉。”再占一卦，修补之后何如？得归妹之豫卦：丶丶父母戌土 应丶丶兄弟申金　丶官鬼午火丶丶父母丑土 世　 ○ 妻财卯木 官鬼巳火　 ○ 官鬼巳火 父母未土断曰：“修补之后，包公今科必中。

财动生官，官动生世，大吉之兆。”果中经魁，下科胞弟又发。

福德临身，转灾为福，旺财持世，宝藏兴焉。

子孙持世、子孙发动者，鬼祟潜行，即有活鬼出现，可保平安。

子动无忧，神藏鬼没。

旺相之财爻持世，财动生世合，必有古窖，若问在于何方？财来寻我，我莫寻他，是我之财自然出现。

若问何时可得，即以财爻应期章内断之。

霸身青龙鬼，色欲而丧；亥子鬼投河溺井之魂，或因水沟池塘之患。

辰戌丑未之鬼，墙倒屋塌，或因墙垣兽头之犯。

寅卯鬼悬梁自缢，又为门户栋梁。

巳午鬼火伤窑死，兼为炉灶不安。

鬼临申酉之乡，刀剑亡身之魄，或因金铁为怪，又为狐狸为精。

鬼在变爻，冤家债主，鬼临日月，供养正神，受克者必受其殃，生世者反得其济。

古法制鬼于庚申日、甲子日或于除夕日，黄钱数张，浆水一碗，卦现金鬼者，向西送之；水鬼者，向北送之。

人静往送门外，屡验平安，余仿此。

觉子曰：“余有泊云之法，一正可压百邪，见怪不怪，其怪自灭。“

官克世位为灾为祸。

鬼动克世，或世爻随鬼入墓及世动变鬼克世，乃是冤家债主。

难免祸殃，宜修德作福，自然改祸为祥。

财动克父、财化父、父化财，堂上之忧。

父动克子、鬼化子、子化鬼，膝前有损。

兄弟变鬼、鬼变兄弟、鬼动克兄、妻财变鬼、鬼变妻财、兄动化财、财化兄弟，即防手足刑伤，又主分衾折枕。

同居章第一百一十三与六亲同居用六亲，与外人同居看应爻。

世为已应为人，世应相合相生，日月动爻生合世应者，彼此俱祥。

克世我遭伤，克应他遭害。

世克应，他畏于我，应克世，我被他欺，刑冲者同。

与六亲同居，宜于财兴，用神相生，不宜相冲相克。

盖造官衙章第一百一十四官府自占世与官星皆宜旺相。

子孙持世及子动者且勿行之。

克变克绝反招奇祸。

六冲化合，必获奇祥。

占衙宇章第一百一十五野鹤曰：凡占旧衙者与占旧家宅同断。

有因人口多病，有因连任伤官，有久不升转，有因鬼祟现形，亦可指其所疑而卜。

曾因衙署连任不利于官府，若非怪刑即见凶亡。

迎于府中卜过，半月但有所疑俱曾占过，皆不现爻，又卜后沟从后流宜否？如戌月己亥日占得鼎卦：勾陈 丶兄弟巳火朱雀　 丶丶子孙未土 应青龙 丶妻财酉金玄武 丶妻财酉金白虎 丶官鬼亥水 世螣蛇　 丶丶子孙丑土断曰：即此处也。

速宜改往东流。

后开沟见许多尸骸白骨，余始悟白虎鬼持世是以有之。

再请占一卦；修沟之后何如？得噬嗑之无妄：　丶子孙巳火　 × 妻财未土 世　官鬼申金　丶官鬼酉金丶丶妻财辰土丶丶兄弟寅木 应　丶父母子水断曰：未土财化申金官，未年一定高迁。

后于申年升任，应申年者，值官之年也。

盖造寺院章第一百一十六大抵与家宅同推，不宜六冲变冲，卦变墓绝及反吟伏吟。

主持与山主占者，皆宜世旺；日月动爻相生，宜子孙爻动，忌官鬼爻与兄爻持世，多费无益之事，官鬼持世，疾病灾殃之累，兄爻动而克世者，欲造福反成祸胎。

财官生世者虽之钞自有增助。

子孙旺相而化进神，多招徒弟。

财爻休囚而化退者，有始无终。

李我平曰：卜筮诸书二十余种，所论家宅理不归一，不知昔贤是何主见？《卜筮大全》初井、二灶、三床、四门、五爻为人、六爻栋宇；《黄金策》初爻是宅舍、三爻为门、四为父母、五兄弟、六妻财；《易冒》以初爻为幼、二爻为妻、三弟、四母、五爻为父、上爻为老。

他书俱各不同，不暇细具。

《易冒》又云：鬼动于内，宅室之灾；鬼动于外，人口之咎。

既以二爻为妻，三爻为弟，假令内爻鬼动，宅室之灾乎？弟妻之咎乎？至于五行之鬼，八宫之鬼，既以之定祸灾火盗，又以之定病灾，彼谓火鬼主回禄，鬼在乾宫主头目之患，若以一卦而兼断，岂火盗之家必染头目之病耶？有曰合为门，冲为路，不论卦内之有无，但要暗冲与暗合，假使有冲无合，有合无冲，岂有门无路之家耶？殊不知家宅之趋避，愿人口为安，财福旺而宅兴，鬼兄静而家宁，于斯而已，何必多生枝叶以乱后人耳目！茔葬章第一百一十七野鹤曰：卜茔卜穴，古法之谬与家宅相同，后贤考诸书而有晓。

余因求验之法，每遇拜扫之时到各坟上命伊占之；知人觅地，就而占之，如此多年，始得其秘。

寻地章第一百一十八世爻旺相，祖父魂安，福德兴隆，儿孙宿祀。

古以二爻为穴、内卦为穴、螣蛇为穴，屡试不验。

所验者，世为穴也。

世宜旺相或临日月，或日月动爻生扶，乃吉地也。

儿孙乃祭祀之裔，宜于持世，或在他爻旺相，振振螽斯。

三合六合，聚气藏风，世冲六冲，飞砂走石。

卦逢六合或世与子孙爻作六合，乃藏风吉穴，代代兴隆。

若得六冲卦，或六冲变六冲，或世应相冲，冲者散也，必无气耳。

六冲变合，地已去而复来。

六合变冲，形已成而复失。

此有两说，六冲变合，或是先求此地而不得，后得得之；或是地运已衰，真龙早去，今复重来。

凡得此者，再得世遇子孙旺相，急宜用之。

曾验数占，绵绵科甲。

六合变六冲者，或是已得之地而复失，或是地运将衰，尤将去矣，不宜用之。

世旺而化破绝，吉处藏凶。

世衰而化生合，凶中有吉。

世爻虽旺，不宜化破及化墓绝、化回头克，主先得吉地，后有破绽，若非将来下葬不得吉日，定因葬后被他人伤根，吉变为凶之象。

世若衰弱，动而化回头相生、化长生帝旺、化日月、化合、化进神者，先否后泰之兆。

目下观其形势虽是不下之地，将来地运兴隆变成富贵之大地也。

寅月戊午日占地，得颐变无妄卦：朱雀　 　丶兄弟寅木青龙　 　 × 父母子水 官鬼申金玄武　 　 × 妻财戌土 世　子孙午火白虎　 丶丶妻财辰土螣蛇　 丶丶兄弟寅木勾陈　 　丶父母子水 应断曰：世爻戌土春天休囚，化出午火子孙回头生世，日月世爻共成三合，青龙戏水以化长生，水源极远。

只因申为月破，戌土克子水，又被日辰冲散，春夏有水，秋冬必动。

彼曰：“正是如此。”余曰：“不妨，不可求全责备。卦中日月与子孙共成三合，亡者安而生者乐，子孙昌盛，何愁不发！”后竟葬之，辰年下葬，酉年孙中亚魁，及至子年，次孙又登乡榜。

世化进神，千秋绵远，福德化进，百代蒸尝。

世宜旺相，化进神、化日月、化回头生、化合、化长生帝旺、龙安水歌，地脉源长。

子孙旺相化进神，或化合、化日月、化旺相，贤孙贵子布满朝堂。

世化退神终须迁改，子孙化退，代代不如。

日月宜生福德，动爻不可伤身。

世与子孙爻宜日月动爻生扶，不宜日月冲克。

旺世临虎，棺上加棺；旺福逢龙寅葬卯发。

世临白虎鬼爻，或是随鬼入墓，皆主地有伏尸。

世爻旺相，又遇生扶，乃为棺上加棺。

曾见两人葬者，后竟大发。

休囚者则不可耳。

子孙旺相又遇日月生扶，又逢青龙即为吉地，寅年葬而卯年发也，皆言其发旺之速。

散绝墓空，世与子孙勿见；化克化鬼，兄弟妻子休逢。

世爻子孙爻不宜休囚墓绝空破，不宜动逢破散及化破散、化绝、化墓、化鬼、化退神、化回头克，但逢一者，皆非吉地。

六亲不宜化鬼，父化子、子化父、鬼化子、子化鬼、兄化鬼、鬼化兄、兄化财、财化兄、财化鬼、鬼化财，此不宜于兄弟妻子。

有父母在堂，不宜鬼化父、父化财、财化父。

应冲、合处逢冲，流移迁徒。

反伏卦变化克，洪泛陵彝。

择地不独不喜六冲卦，应冲世者亦非吉也。

倘应世相合，爻逢六合，世应子孙三合成局，即为美地。

卦得反吟者，遇冲开之年月必迁。

卦得反吟，遇冲年冲月必变。

内外反吟者乃卦变也，如巽变乾、坤变震之类，名为化绝化克。

得此卦者，重则冲决，轻则迁徒。

如卯月戊子日占地，得巽之升：　 ○ 兄弟卯木 世　官鬼酉金　 ○ 子孙巳火 父母亥水丶丶妻财未土　丶官鬼酉金 应　丶父母亥水丶丶妻财丑土世为穴，世临月建，日辰生之，是为吉也。

但不宜外卦反吟，世被酉金冲克，子孙被亥水冲克，不宜用之。

彼曰：“已买成矣。”余曰：“不葬何妨？”又曰地师以为美地，后竟葬之。

四年之内二男一女相继而亡，自身又得半身不遂之疾。

愚人不怨于己，反怨祖父起材暴露而不葬，迟二年身死，一同暴露竟至没。

后应酉年，谓之再冲之年。

父化父，儿孙夭折，子化子，子女成行。

卦中不宜父动，父动化父更凶。

子孙化子孙，不遇伤克，代代儿女成行，决非单传。

占地形势章第一百一十九世旺遇长生，来龙甚远。

世衰逢应克，对案山欺。

两间旺而明堂宽，龙虎衰而左右陷。

左山旺，头角峥嵘。

右山衰，爪牙埋伏。

朱雀遇刑冲，前山杂乱。

玄武逢破散，后脉空虚。

龙虎世爻合局，虎踞龙盘。

水土 世应相合，山环水绕。

水口不固，上爻一定逢空。

道路参差，螣蛇必然破散。

世爻当令又长生，帝旺于日辰，来龙远大。

倘若应爻冲世爻者，必因对山高耸，或因临葬错对向山，如应爻受克者无碍，改向可也。

世应中间，两间爻以为明堂。

旺相者明堂宽大，休囚者明堂舛陷。

近世之爻而为案山，亦不可克世。

龙为左山，虎为右山，两山旺者有环抱之势，俱衰者不能环抱。

大抵青龙宜旺宜扶，头角轩昂，虎山宜衰宜克，爪牙埋伏。

朱雀遇刑冲克散，及破墓绝空者，前山杂乱。

玄武逢破散后脉空虚。

若得世应龙虎子孙共成三合者，乃虎踞龙盘之大地也。

第六爻为上爻，若逢空破，水口不固，逢绝者水涸泉枯。

看河道之水者，非论水口，须看卦中之水休囚被克，涨退不常。

逢生化生，流长源远，再遇青龙，源长而秀。

螣蛇为路，如逢冲散，小路必多，旺相者，必有官道。

勾陈为田坡，旺相则有，衰破则无。

丑月庚申日占地形势，得咸卦：螣蛇　 丶丶父母未土 应勾陈 丶兄弟酉金朱雀 丶子孙亥水青龙 丶兄弟申金 世玄武　 丶丶官鬼午火白虎　 丶丶父母辰土青龙持世，日辰持世，来龙由左而至，旺而有气，左右皆无伤克。

龙虎环抱向山，未土虽临月破，朱雀亥水为前山，申日生之，必有朝水或是带水，水有其源。

螣蛇为路，上爻为水口，俱临月破，道路差参，水口散乱。

两间爻旺相，明堂宽大。

彼曰：“果一一无错。此地吉否？”

余曰：“此乃占地穴之形势耳，非关吉凶祸福。”

余笑前贤以一卦而断父子兄弟妻财官禄，余岂效颦耶！若问功名，再占一卦，祷于神曰：安葬此地，我名成否？以官禄章中断之。

发财否？以求财章内断之。

子孙旺否？伤克父母兄弟妻妾否？皆在身命章中、父母兄弟章内断之。

若以占形势之卦兼断六亲及名利者，即如此卦兄弟持世，乃贫之破耗克耗之神。

况卯木财爻伏于午火之下，泄气之木又被金伤，势必兼而断之，乃丧妻死妾克害奴仆，贫乏艰难无衣而乏食矣。

请试思之，既得如此吉地，若使家徒壁立，抱衾孤眠，亦可谓之吉地耶？所以余得分占之法，实则可以醒世，作千古不易之法也。

或曰：“前说父不宜旺，不宜父动化父，是何说也？”余曰：“占地以世爻子孙爻为主，父动克子，如何不忌？”或又问：“前说化克、化鬼，兄弟妻子休逢，又何说也？”

余曰：“凡占地者，世与子孙爻旺即可用之。至于父母、兄弟、妻财、功名须宜另占一卦，不可兼断。倘若得地之凶，不待另占，即此占地之卦而先现出六亲化鬼、鬼化六亲，即是刑伤之地耳。只看六亲动而化克、化鬼，不必看衰旺空破刑冲，神兆机于动，动而化凶，愿益而告我也，我岂二而不看，又另占耶！”

得地于何时章第一百二十野鹤曰：卜得地于何时，还以世爻为用，卜得地于何方当以父爻为用也。

已葬之后皆以父爻为用可也。

父值亥子北方自有吉穴。

父临巳午东南必获牛眠。

父值土爻，得地于辰戌丑未之方。

父爻临木，东北寅卯堪寻。

父临申酉地在西南。

间有验于墓方者，即如父母爻属木，得地于未方，父母爻属金，得地于丑方，余仿此。

得地于何方章第一百二十一野鹤曰：卜得地于何时，以世爻为用，卜得地于何方，当以父爻为用也。

己葬之后，皆以父爻为用，可也。

父爻值亥子，北方自有吉穴；父临巳午，东南必获牛眼；父值土爻，得地于辰戌丑未之方；父爻临木，东北寅卯堪寻。

夫临申酉，地在西南。

间有验于墓方者，即如父母爻属木得地于未方；父母爻属金得地于丑方，余仿此。

占地师章第一百二十二就为用神，旺相生合世爻，虽愚亦用。

休囚冲克世爻，贤亦不宜。

世应俱空莫访，应临空破非奇。

应爻旺相与世爻相生相合，或与世爻作三合，不论应临才鬼兄父，人恶之而无才，我喜之而有缘。

休囚冲克世父者，曾使应临官父，他有博学，我被他愚。

世应皆空，彼此无缘，庆逢空破，无大无从。

点穴章第一百二十三世在初二爻，穴宜下；在五六爻，穴在于上；三四爻，宜于中。

水持世爻，穴近于水，或是坑高之地。

世临土者，即于高堆点空。

世临寅木，丛木盛草之方。

申酉持世，有块石堆。

火乃枯焦红泥焦土及草木枯焦之处是也。

如未月乙巳日点穴，得大壮卦：丶丶兄弟戌土丶丶子孙申金　丶父母午火 世　丶兄弟辰土　丶官鬼寅木　丶妻财子水 应此地经过法眼者，皆言其吉。

久占此地亦许其吉，因屡掘逢石，无处寻穴，央余到坟下得此卦。

余曰：“世在四爻，穴在中段，因午火持世，即往中段观看有一处草木枯焦，有几朵野花红色，别处皆无。

余曰：“即此穴也，掘之必逢土穴。”

东家尚疑，余曰：“我有一法，将钱一文点记红朱，乱入数百钱内，公可设下香案，祷告于天，得红朱钱者即其穴也。

令人遍地洒之，果得朱钱于红花之下。

掘之周围仅有丈余皆泥土也，余皆石块。

此公次年开府，两公郎五年之内俱登甲榜。

谋地偷葬章第一百二十四觉子曰：谋地偷葬乃损人利己之事，以此丧心之为而问于神，卦若有灵，是神教人而作丧心之事也。

殊不知先有心地而后得遇阴地。

昔有人恃财倚势，欺陷贫人谋夺其地以葬亲，后遇识者曰：“此地不发，必无地理，此地若发必无天理。”

循环之报，能久远昌盛，未之有也！祖茔旧冢章第一百二十五祖父之墓或葬多年，或葬未久，如来卜者必有其因，须宜审明，方可决断。

有因连年困苦，疑坟茔之不利；有因屡科不发，或有子入场，疑此风水可能发科否？为己者须宜自占，为子孙者命子孙来占。

有因仕途蹭蹬，连岁不升，疑其风水有碍；有因子孙不存，疑其风水相关；有因六亲中父母兄弟妻儿或自身多生疾病，疑因风水所致；有因连年官非火盗；有因风水被伤，卜其何法而修补；有因闲问祖茔有地脉否；有问祖茔有伤损否，皆以父母为用神。

卦遇六冲，全无地脉。

卦变化绝，势若倒悬。

爻遇伏吟，欲迁不遂。

反吟卦现不迁亦迁。

卦变六冲龙已去，子孙有陵替之危。

冲中变合，运将来后代有兴隆之象。

正卦六冲，变卦六冲，全无脉气。

卦变化克，如倒悬之势，危之急矣，凶灾立至。

伏吟卦地脉全无，虽有迁意而不能迁。

卦得反吟，心不欲迁而终迁矣。

卦变六冲，有尤已去，子孙从此衰颓。

六冲变合，先无地脉。

目今地运将兴，后代从此发矣。

父母旺相，祖坟安然。

墓绝休囚，后裔零落。

已葬之地，父母为用神，宜旺相或日月动爻生扶，或动而化生、化日月、化比助、化进神，乃吉地也，儿孙兴发之象，亡者安而生者乐。

旺而又遇帝旺长生者，来龙永远，世代兴隆。

不宜墓绝空破及动而破散、化退神、化绝墓、化回头克、化旬空。

化破散乃凶象也，亡者不安，生者寥落。

世爻变鬼，占者不祥。

鬼化六亲，各属不吉。

世爻变鬼及随墓助伤，所占之人不吉。

兄弟妻子动而化鬼、鬼化兄弟父母妻子者，查其所犯而断也。

又有子命化鬼，鼠命者殃。

午命变鬼，马命不利，余仿此。

野鹤曰：古以父爻不宜旺相，父旺父动，子孙不安，余以为谬。

占旧坟以父为用神，父母旺及动而化吉，祖父安然，又扯到伤克子孙者，是宜旺耶？不宜旺耶？唯子孙动而化鬼及父动化子孙，不利于子孙是也。

因何事所伤章第一百二十六野鹤曰：须宜另占，不可以前卦兼断，专看冲克父母之爻为忌神，如得六爻安静，父母有气，久后自安，不必补修。

克神临火或临朱雀，祸必起于窑灶。

倘临土动或兼元武，定因偷葬相伤。

金虎因受其惊。

木龙有蟠根之碍。

克神以带腾蛇，蛇蚁为巢。

土鬼勾陈，挖掘动土。

元武临水，水浸衾棺。

克神临火，恐近处开窑作灶或因火烛之事。

土克父母兼元武者必有偷葬。

临勾陈腾蛇者筑墙盖屋以致相伤。

金虎地震山摇。

木虎砍伐树木。

木逢龙动，穴下有竹木根伤。

火与蛇兴，冢内有蚁蛇为害。

元武水爻克父母，穴中黑水相侵。

父母被冲，地风水漫。

金克父母，石块山罔。

水冲克者，低洼水涌。

木爻克父，树木相伤。

火克者，穴藏蛇蚁。

土动者，盖造墙垣。

父母爻被日月动爻冲克及卦动化冲，如在艮坤之宫，卦得亥卯未合成木局克父，必有地风冲歪棺椁。

如在离宫，卦得申子辰水局克父者，穴中水涌，水泛棺歪。

如在震巽之宫，金局冲克者，山罔石块。

如在乾兑之宫逢火局冲克父母者，定因窑火雷惊。

爻中水动，地洼水浸。

卦得木动，竹木根滕。

火主虫蛇，土因动土，果有犯之，速宜修补。

爻无乱动，须观五行之有无，卦若安逸，又看地支之缺陷。

六爻安静并无冲克父母之爻者，又看五行之所少也，卦中无土，须筑墙垣。

卦无金星，石碑可立。

六爻火星缺陷，可立烟灶，或安看守坟茔之宅舍。

水爻不现，可作池塘及开河道。

木爻不现，多栽树木。

此言五行之所少者，非独不上卦也，有现于爻空破墓绝无气者亦如无也。

修补秘法章第一百二十七因窑灶而伤者，命道祭火神，设火醮而安之。

偷葬及动土相伤，命道设蘸以安土神。

因受惊恐而伤者，命道设醮而安坟。

或因有竹木蟠根及石块相伤者，须于坟旁挖坑三尺以探之，轻轻去其竹木石块，仍命道安坟则吉。

倘因蛇蚁为巢者，多栽苦楝树，其蛇蚁自散，勿信人以焚之其巢穴，伤损性命，余曾亲见两家见蛇为巢，用火焚之，后子孙衰败不堪。

倘穴中因水淹没者，若有消水之法，设法以消之，倘因地洼终无消水之法，不得不选地而迁也。

或因地风吹歪棺木者，前得挖坑二三尺以探之，后果歪者仍归于正向，命道安坟则吉。

再占修补吉凶章第一百二十八子孙持世，子孙动摇，修之则吉。

既问修补之吉凶，则认世爻为用，子孙持世，子孙发动，修之必获清安。

宜鬼世父爻空，迁则获福。

鬼克世，我必有害，父空破墓绝再被日月动爻伤克者，乃因伤者重，培补亦无益矣，当宜迁之。

觉子曰：古以迁茔之说，谓父母之墓受伤，儿孙一体之感，致生灾祸，理之有也。

迁茔改葬不得不行，观世人富者不贵，改祖墓以求荣，有子不富迁父冢以求富，将父母之遗体为市井之贷利，不意天理难容，身之未荣家产荡尽，财之未发绝减儿孙。

余之见者不可胜数，附此戒之。

新亡附葬祖茔章第一百二十九六冲变冲，卦变绝克，父母受伤，内外反吟，且宜他葬。

世爻受克随墓助伤，世动化克化鬼，附葬不宜。

父母兄弟妻儿动而化鬼化克，俱有刑冲伤重，惟喜世及六亲不逢变克，随卦静六合，必得存亡之安。

如子月丙申日占以父柩附葬祖茔得复之坤卦丶丶子孙酉金丶丶妻财亥水丶丶兄弟丑土 应丶丶兄弟辰土丶丶官鬼寅木　 ○ 妻财子水 世　兄弟未土断曰：世爻被克，不宜附葬之。

后仍附葬。

数月后不断曰：腰疼欲死，欲迁其坟。

余曰：坟不必迁，卦中世爻被克，幸而旺相，土来克水，命道安土神则吉，果於安坟而愈。

余曰：目下虽不迁改，终有迁改。

彼曰：何也？余曰：化六冲不久之象。

果於子年死母，起此冢合葬於他处也。
