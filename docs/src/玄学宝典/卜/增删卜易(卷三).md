---
title: 增删卜易(卷三)
editLink: true
---

## 《增删卜易》卷之三

身命章第三十六诸书占身命，谓妻财子禄一卦能包寿夭穷通，六爻兼尽。

殊不知父子财官兄弟各有相忌、相伤。

若以一卦而兼断者，即如父母旺相，双庆之征，又曰父旺伤子。

岂世之有父母者皆无子嗣之人也？又曰见兄则财莫能得，又为克妻之神。

又曰兄弟爻兴，紫荆并茂。

倘值旺兄持世，克妻耶？耗财耶？手足外伤耶？《易林补遗》又曰：“兄动妻亡财相。”

故执此论者，世之贫人寒士皆失偶之人耶？至于财官子孙，皆同此论。

不暇细辨，必兼而断者，即先贤犹在，执此问之，知亦无从置啄。

觉子曰：余今得其法者，分占之法也。

占父母，占兄弟，另占一卦。

占终身财富如何，占终身功名有无，占终身夫妻偕老否，占终身子嗣及寿元，俱宜分占。

终身财福章第三十七福财旺相，钟鸣鼎食之家。

旧系既富且寿，世爻旺相无伤。

觉子曰：占财宜于财旺，占寿独重世爻。

未闻财福不旺而世爻独旺，即许富与寿也。

凡占终身财福，世爻财爻子孙爻三者无一失陷，定是家殷户足，福禄绵长。

财世旺相而福神不旺者，乃先富后贫之人也，何也？子孙者，财之源也。

水无源流，终须枯涸，谓之财旺福空，荣华不久。

世与福爻旺相而财爻不旺者，乃无财享福之人也。

既曰无财，焉能享福？此人心有现成之事业，只知坐享，不知生发，或是财托他人掌管，只知花费，不识艰难。

财与福爻旺相而世爻不旺者，乃富屋之贫人也。

觉子曰：以上之论不旺所据者广。

无气失陷，谓之不旺；得地有气，亦谓之不旺；空破墓绝，亦谓之不旺。

财福旺而世爻不旺而有气者，后逢生旺之年仍复旺相，故谓之财福司权，荣华有日。

财福两旺而世爻无气者，不为吉也。

虽则丰衣足食，不免痴哑喑聋，或遭疾病官非，或系吝啬鄙俗。

财福两旺而世爻失陷者，更为凶也。

虽有万斛金银，难买长生药石。

前论财与福神，虽财不旺，亦宜有气。

若失陷者更为凶兆。

财福失陷，立见倾家。

唯动空及动而破者不妨，定应实破实空之年月也。

财世休囚，灶釜成尘之宅。

世爻财爻福爻三者无气或空破墓绝，或动而变凶，乃无衣食之人也。

世爻得地而财福失陷者，此人身强力健，或有小谋小技，亦可支撑度日。

世爻福爻有气，财爻无气者，虽则贫寒，东享清福。

世爻财爻有气，福爻而无气者，此人虽无积蓄，手头常过金银或代人掌财，再得日月动爻生扶者，亦许小成。

如卯月甲申日占终身财福，得复之颐：　 × 子孙酉金 官鬼寅木丶丶妻财亥水丶丶兄弟丑土 应丶丶兄弟辰土丶丶官鬼寅木　丶妻财子水 世五爻亥水财，世爻子孙财皆长生于申，虽不当令，却得日建之生。

独嫌酉金福神破而化绝，生平衣禄不少，难于积蓄成家。

果此人自三十七入典铺，掌柜财东更换者三，此人依然在柜，活至七旬之一，每年工食养家。

此应财爻持世遇长生也。

生四子二女。

若执古法而兼断者，卦中子孙破而化绝，乃无子也。

《黄金策》曰：“世位休囚，非贫即夭”，余以为非。

贫者须观财福，夭者单用世爻，非夭即贫，不是卜易之理。

世居空位，终身作事无成。

旧注大忌世空，一生百事无成。

余以此论近理，但未分出旺而与动世爻而空者，谓之带旺非空。

动而空者，动不为空。

遇日建冲者，冲空则实。

卦中若是财福得地，冲空实空之年勃然发福，岂曰无成？如戌月辛亥日占终身财福，得比之观卦：　 × 妻财子水 应　官鬼卯木　丶兄弟戌土丶丶子孙申金丶丶官鬼卯木 世丶丶父母巳火丶丶兄弟未土断曰：世爻虽空，月建合之，亥日生之，子水财爻动而生世，卯年一定成家。

丑年占卦，果至卯年；彼时定鼎之初，云贵才平，此人于川中带出附子黄连药材数担，勃然家蓄数千余金，从此立业成家，连年丰足。

此岂可谓终身作事无成耶！又如酉月辛未日占终身财福，得颐卦：　丶兄弟寅木丶丶父母子水丶丶妻财戌土 世丶丶妻财辰土丶丶兄弟寅木　丶父母子水 应断曰：财爻持世，虽有未日扶拱，不宜旬空，卦中无火生助，占身命之最忌也，难许成家。

此人自二十五岁至五十多岁东奔西走，一事无成。

后因贫极从戍，外出不知所之。

如此者，谓之生平作事无成可也。

身入墓乡，到老求谋多戾。

世爻有墓，但有一墓者，若休囚无气，主其人如醉如痴，不伶不俐，动静行藏，心不向快，凡为不遂。

觉子曰：世爻若得临于日月或日月生扶，或动而化吉，不逢冲墓之年。

果然颠倒昏迷及逢墓库冲开，如苗得雨，谚云：“福至心灵”，爻中再有财福相生，或财福旺相者，陡然富足。

故曰：墓中人逢冲之年而发，岂可谓到老而多戾耶！如午月丙戌日占终身财福，得节卦：丶丶兄弟子孙　丶官鬼戌土丶丶父母申金 应丶丶官鬼丑土　丶子孙卯木　丶妻财巳火 世此人旺财临世，平素手有余钱，亦因世入戌墓，酷好痴赌，后至亥年因开铅矿，连开数穴，富冠一乡。

野鹤曰：古法当应冲开戌墓之年，此卦而应冲世之年。

卦宫衰弱根基浅，爻象丰隆命运高。

爻象兴隆，占身命最重世爻财爻福爻，得遇生扶，自然命运高强。

唯卦宫之衰弱者，不验。

常见根基浅薄之人卦宫极旺，不可为法。

若问成家，嫌六冲之为卦。

旧注凡遇六冲主其人作事有始无终。

前卦六冲，前三十年生涯淡泊，后卦六冲，三十年后家业凋零。

余曰非也。

若止以两卦六冲断六十年之休咎，而世与财福置之于何地？若世财福爻无气，再遇六冲卦者是也。

如寅月乙巳日占财福，得大壮：丶丶兄弟戌土丶丶子孙申金　丶父母午火 世　丶兄弟辰土　丶官鬼寅木　丶妻财子水 应余见此卦世旺官旺父旺，见其人才品异常。

问曰：“近来所作何事？”彼曰：“在痒。

因家寒意欲行医，不知财福如何？”

余曰：“卦中官父两旺，寅年必有际遇，午未年定登金榜。”

伊曰：“予知不能，竟无此念。”

余曰：“尔虽以财为问，而神告曰将来还可成名。”

后果于寅年医好富翁，厚赠读书，午年一榜，富翁及亲友又赠援例县令，未几丁艰。

及至补缺，未几洼误而归，囊箧消然。

应寅年者，寅年而实空也。

应午年发者，世爻而值年月。

功名反复而不久者，六冲之卦也。

宦囊萧索者，子水财爻绝于日也。

要知创业，喜六合以成爻。

旧注占身命得六合卦，主其人春风和气，交游必善，谋事多遂，若前合后合主一生利达，百事如心。

余以主其人善于交游，春风和气者有之，若以百事如心未必然也。

必以用神兼之爻象吉者，吉而又吉。

爻象凶者，合亦无益。

动身自旺，独力撑持。

旧注世爻不遇日辰动爻生扶而自强自旺，其人必白手成家。

此果屡验，但须财爻持世而自强自旺，多自成家。

若兄父官鬼持世，未必成家，仅可撑持而已。

如申月壬子日占终身之财福，得泰之临：丶丶子孙酉金 应丶丶妻财亥水丶丶兄弟丑土　 ○ 兄弟辰土 世　兄弟丑土　丶官鬼寅木　丶妻财子水世临辰土，旺于子日，并无刑伤冲克，亦无生扶，真可谓之自强自旺。

此人回来稍有家业，因赌致贫。

今问将来还有发旺否？余曰：“兄爻持世，永无发福之秋，且世爻逢退，难许长年，后当夫头，死于丑年。

衰世遇扶，因人并立。

此果屡验。

世爻无气，得遇日月动爻有一而生扶者，必遇好人提拔。

但亦要财爻持世，或日月动爻作财以生世，因人照管成家。

若父兄持世，仅可度日，屡见日月生世，贵人生世，常得官贵垂青。

如丑月丙辰日占终身财福，得未济之睽：　丶兄弟巳火 应丶丶子孙未土　丶妻财酉金丶丶兄弟午火 世　丶子孙辰土　 × 父母寅木 兄弟巳火断曰：兄爻持世，耗财之神。

虽得寅木相生而财不聚。

彼曰：“作何事可以成家？”余曰：“木生火旺，木火通明，胸中灵巧，况朱雀临父，笔砚可以营生。”

后因叔父作衙门，命之巾写，得上人之意，尽可度日而财不聚。

叔父提拔者，应寅木父爻生世，又是笔宜营生。

日时合助，一生偏得小人心。

岁月克冲，半世未沾君子德。

世爻不论旺衰，但得岁月日建有一而生扶者，化者，君恩宠爱，君子相亲，小人忠敬。

平人者必得贵客扶持。

又曰父来生得父辈之恩，兄来克受兄之累。

此则间有验者，不可执之。

世爻有气或被日月有一而冲克者，仕者上位相凌，同僚不睦，小人毁谤。

若太岁五爻冲克者，君恩失宠。

世若休囚者更甚。

平人而得此者，官贵相欺凌，亲朋妨忌，下辈欺侮，世若休囚更甚。

遇龙子而无气，纵清高亦是寒儒。

此果屡验，凡得青龙子孙持世，必然立志高远，不慕富贵，即子孙无气亦主绝俗超群，宁甘寒薄。

如酉月癸丑日占终身除功名之外，何事可为，得姤之遯：白虎丶父母戌土螣蛇丶兄弟申金勾陈丶官鬼午火 应朱雀丶兄弟酉金青龙 ○ 子孙亥水 官鬼午火玄武　丶丶父母丑土 世断曰：财星伏于二爻，又值空亡，正所谓内外无财伏又空，财莫能聚。

且喜子孙独动遇青龙，虽不持世，亦主清高。

生平非义不取，不以富贵开心。

彼曰：“祖有恩荫，让舍弟承袭，今欲挟技遍游，取东山水，可能如愿否？”

余曰：“亥水子孙变鬼，财爻又空，子死妻空，绝俗离群之事。如有此志，此卦验之极矣。”

彼曰：“余年四十有三，自二十一岁妻亡后竟未续弦，子女皆无。”

余曰：“卦之相合，必如其愿。”后闻此人游川广滇黔及至十余载之后致书于家，竟入华山，不知所终。

觉子曰：余因父子兄弟财官各有相忌，难以一卦决之，是以分占得理。

然亦有不占财神，卦中现出旺财，不问功名，爻象现出旺官，目下刑妻克子。

不待另占，卦中先现刑伤，不可不细加详查。

或曰：“既谓分占，何故又言兼断？”余曰：“此理难同俗人而言，来人欲占事者，其机动矣。

人之至亲莫过于骨肉，人之得志，莫过于利名。

神不告已问之事而告未问之事者，以重大者而先告也。

即如此卦福遇青龙，清高之客，子水变鬼，绝后之人。

兼之财伏而空，乃是离尘绝俗。

以此数事，正合福遇青龙，清高之客也。

似此显而易见，何须另卜再卦？不然，此财爻者，以之为财帛空耶？以之为妻妾空耶？逢虎妻而旺强，虽鄙俗偏为富客。

旧注为白虎临财持世，虽其人不知礼仪，然必家道殷实。

此果有验，又曰旺财若有制服，亦粗知文墨，此又非理之论，旺财逢制乃应将来之破败也，岂以文墨言。

如午月丙子日占财福，得明夷之丰卦：丶丶父母酉金丶丶兄弟亥水　 × 官鬼丑土 世　妻财午火　丶兄弟亥水丶丶官鬼丑土　丶子孙卯木 应世临白虎化出旺财生世，果此人目不识丁，鄙俗不堪，农生尽可度日，人丁六畜丰盛。

戌年占卦值子年生被蝗虫食尽，全家瘟疫，六畜亦瘟。

应子年者，占时原有子日冲其午火而值月建，可以相敌。

今遇子年增其冲克，所以破败。

父母持世，辛勤劳碌，鬼爻持世，疾病缠绵。

遇兄则财莫能聚，遇子则身不犯刑。

《黄金策》曰自此之后皆百理也。

父母官鬼持世竟可以劳碌疾病而断。

即旧注有云贵人占者，不可以此断之。

彼占身命，焉知不是贵人？便实知不是贵人，焉知将来不贵？曾有人占财福，酉月壬辰日占得恒卦：丶丶妻财戌土 应丶丶官鬼申金　丶子孙午火　丶官鬼酉金 世　丶父母亥水丶丶妻财丑土问曰：“尔适间祷告，曾问功名否？”彼曰：“生意人何有功名之念？”尔曰：“此卦财生官旺，竟可问名。”

彼曰：“天有落下来之官，亦不到我头上。”

命再占，得噬嗑变否卦：　丶子孙巳火　 × 妻财未土 世　官鬼申金　丶官鬼酉金丶丶妻财辰土丶丶兄弟寅木 应　 ○ 父母子水 妻财未土

余曰：“世爻未土之财变出申金之官，明明以财而变官。前卦财旺生官者，因世临月建之官，辰日冲动戌土之财暗动生世，虽可许名，不敢指以年月。后卦世临未土动而逢空，实空之年包尔出仕。”果于卯年援例入监，巳年初任兵马即加纳县令，未年再莅江南。

旧注官鬼持世，疾病缠绵。

若是贵人，勿以此断。

此人原非贵人，岂谓之疾病缠绵耶！又如巳月己丑日占终身财福，得归妹之临：丶丶父母戌土 应丶丶兄弟申金　 ○ 官鬼午火 父母丑土丶丶父母丑土 世　丶妻财卯木　丶官鬼巳火余曰：“卦中财福不旺而官父两旺，如何不问功名？”彼曰：“功名之念已灰。”予曰：“世临日建月建生身，必主显贵荐举，巳午年富贵逼人来也。”果于午年保举，虽非科甲，身为科里之官，此岂可谓父母持身，辛勤劳碌耶！父母临身，劳碌贫寒之辈。

或曰：“《黄金策》乃卜筮之宗，未有占身命而以父子财官兼断之理。”余曰：“既不为信，即看父母持身之注解，其可知矣。

谓占身命不可见了父兄官鬼持世。

世爻遇父则克伤子女，一生劳碌，不得安逸。

岂非父为克子之神，又为一生劳碌之神耶？执此论之，但遇父爻持世，不独一生劳碌，抑且无子。

世之无子者，悉皆劳碌之人也。

觉子曰：占功名父母持世以之诗书文馆，占财福以之为劳碌辛勤。

官不旺而父旺者，虽不见用于朝廷，名盛文传。

衰而又逢冲克，即欲寄食于公门，凶多吉少。

如子月乙未日占终身财福，得兑卦：丶丶父母未土 世　丶兄弟酉金　丶子孙亥水丶丶父母丑土 应　丶妻财卯木　丶官鬼巳火断曰：卯木之财而入未日之墓，巳火之官休囚无气，名不能成，利不能就，惜乎旺父临身，才愈高而和愈寡。

况得卦遇六冲，一事无成之象。

后见屡逢显贵聘之，才高气傲，皆不待瓜期而辞矣。

目出十有余载，贫寒淡泊。

后随表弟升任云南，不知所终。

兄爻临世，财耗贫寒。

旧系遇兄则财莫能聚。

解注有云，世逢兄爻必克妻妾，一生必不聚财。

既以之为克妻，又以之为破耗，执此而论，世之伤妻者皆贫困之人也。

假使贫者偕老，富者断弦，何以决之？故予以分占之法，实得理也。

觉子曰：凡占财福，兄爻持世虽不许之富足，亦看旺衰。

旺则贫而好义，衰则多疾招非。

得日月生扶贫而乐，得日月作财而合世，富而骄。

旺临蛇虎玄武，奸盗诈伪之凶顽。

衰遇勾陈雀武，背负肩挑之穷汉。

受克受制，不贱隶卒，得合得扶，上人抬举。

全在人之通变，人观其轻重而言。

官衰无破，公门异术资生。

官鬼持世休囚无气者，乃缠绵疾病残疾之人也。

若有气者，或入公门，或挟术行道，再遇日月动爻贵人扶助，皆得贵客相亲，从此成家立业。

财若无气，空有虚名而已。

财弱有扶，商贾百工事业。

财爻福爻自来旺相者，或商或贾，或守农生，乃生成之富，足乐享丰饶。

倘遇衰财持世或得日月动爻生扶合助者，暴发兴家，守农庄，年时丰稔；习工艺，巧夺天工。

慕道修持皆为子孙持世。

子孙乃恬淡之神，如若持世，孤立无助，又遇财爻失陷者，若有高尚之志，许之为道为僧。

若无出家之念，不可妄断。

殊不知见子则身不犯刑，许之生平不犯官刑，可也。

家倾名丧，乃因官鬼伤身。

凡遇官鬼克世，世爻旺相者，生平多招刑宪或招嫉妒，或小人暗害，或残疾缠身。

若鬼旺身衰乃身伤家倾之兆，劝之不必以财福为问，速寻趋避之法可也。

如世爻动而变鬼克世，及日月作官鬼而克世者更凶。

如卯月癸未日占终身财福，得革之家人：　 × 官鬼未土 子孙卯木　丶父母酉金　 ○ 兄弟亥水 世　 官鬼未土　丶兄弟亥水丶丶官鬼丑土　丶子孙卯木 应外卦世与日月同为三合，以为吉卦，不宜世爻变鬼又化回头之克，上爻未土又克，目下虽则无妨，今年五月冲开其合，或是酉月冲开卯木，须防不测，果至巳月而生恶疮，卒于酉月。

财化退兮，不利于己。

财爻持世化进神或动而生世者，事业从此而进，家道自此丰亨。

若化退神，家业自此渐退，日剥月消，渐至萧条。

若世爻再被刑冲克害者，非渐退也，灾非即见，物覆财倾。

世逢合住受制于人。

世临财爻或被日月动爻合住，虽则丰衣足食，定然受制于人，事不由己。

世爻若临父兄者，而得日月动爻合住，衣食仅可度日，难许丰足。

世爻无气而被合，财福无气，兄动卦中乃奔走受制之下贱人也。

终身功名有无章第三十八官父兴隆，文章见用。

凡得旺父持世，官动生之或官星持世，父爻旺动或官星旺动生合世爻或日月作官星，父母生合世爻，皆主成名之家。

学成文武艺，货与帝王家。

鬼财摇财发，纳粟成名。

官星持世，财动相生或世临官动化财，或世临财动化官或官星财星动而生合世爻，或日月作官星，财星生合世爻皆主纳粟以奏名也。

如辰月乙未日占终身功名有无，得地火明夷变丰卦：丶丶父母酉金丶丶兄弟亥水　 × 官鬼丑土 世　妻财午火　丶兄弟亥水丶丶官鬼丑土　丶子孙卯木 应此公原是武荫已任卑官，因病告退即无官矣。

问将来还有功名否？此卦丑土官星持世，化出午火财旺生官，卯年占卦，巳年授例，连连加纳，官至府佐。

未年出任，戌年升任黄堂。

古法以动而逢冲谓之散，此系未冲世爻之丑土，竟不见其散也。

独旺于官，立功建业。

凡卦中财爻父爻皆不得地而官星独旺，或日月作官星而生世，或虎临世动或虎临金鬼动而生合世爻，皆主立功又成名也。

如戌月戊辰日占终身功名有无，得蛊卦：　丶兄弟寅木 应丶丶父母子水丶丶妻财戌土　丶官鬼酉金 世　丶父母亥水丶丶妻财丑土日月作财生世，白虎临金官持世，若入文途，必以援例，若入武途，可以立功。

彼曰：“有功名否？”余曰：“官星持世，日月生之，岂曰无官？”后此人亦未食粮，竟随营破寨，奋勇当先，主帅嘉之，即以职官。

不出五载，连建奇功，官至戌元。

岁五生世，平步登云。

凡得太岁及五爻生世，或日月入爻，动而生世，皆为庶民食禄，平步登云。

太岁入爻又宜发动。

倘得五爻生世亦要发动，而世与官星亦宜旺相方可断之。

福德动摇，岂是庙廊之客。

凡得子孙持世，子孙发动，终非庙廊之贵客。

如戌月丁卯日占终身功名有无，得需卦：丶丶妻财子孙　丶兄弟戌土丶丶子孙申金 世　丶兄弟辰土　丶官鬼寅木　丶妻财子水 应断曰：子孙持世，休问功名。

彼曰：“作何事可以成名？”余曰：“任尔才能倚马，力能举鼎，终身不许成名。”但此人功名之念切甚。

读书苦胜囊萤，文童当时竟未游绊，后从戍二十余载，或立军功，或援例纳粟，奔驰于名利之场，皓首无成。

此子孙克官之征验也。

破空临世，终须白屋之人。

世静而临旬空月破，官逢月破旬空，皆主不得成名。

唯世与官星空破而动者，勿以此断。

又如巳月乙卯日占终身功名，得旅卦：　丶兄弟巳火丶丶子孙未土　丶妻财酉金 应　丶妻财申金丶丶兄弟午火丶丶子孙辰土 世断曰：“虽是爻逢六合，嫌其子孙持世，官逢月破，勿想成名。”彼曰：“业已援例。“余曰：“费尽万金，终难食禄。”至子年得病，丑年得蛊病而终。

寿元章第三十九世爻旺相，永享长年，身位休囚，须防夭拆。

凡占寿无独以世爻为根本。

世爻或旺或相或临日月，或得日月生扶及动爻生扶，或动而化生化旺化回头生者，乃大寿之征也。

世爻休囚防之于冲克之年。

再有刑伤克害者，动而逢合，逢值之年，静而逢值逢冲之年，皆在应期内断之。

休囚随鬼之墓，衰逢助鬼之伤，皆为凶兆。

世动化退化鬼又化回头之克，化绝化墓化破化空，夕阳无限好，只恐不多时，皆于应期章内决之。

如辰月乙巳日占寿，得中孚卦：　丶官鬼卯木　丶父母巳火丶丶兄弟未土 世丶丶兄弟丑土　丶官鬼卯木　丶父母巳火 应世临未土，巳日生之，月建扶之，遂鬼孙期颐之祝，必享长年。

彼曰：“看在何时？”余曰：“占以初爻管五年，二爻管五年，共作三十年。再占一卦，又作三十年。余试四十余载，并无应验，不以为法，止以世爻旺衰而断长短。欺人之法，余不为之。此卦象过二十年，公再卜之。”

此人占卦之时五十三矣，后至七旬之一相遇而曰：“向年所占寿元还可记否？”余曰：“占得中孚卦，原许二十年后再占。”彼笑而再占。

申月己卯日占得山泽损变复：　 ○ 官鬼寅木 应　子孙酉金丶丶妻财子水丶丶兄弟戌土丶丶兄弟丑土 世　 ○ 官鬼卯木 官鬼寅木　丶父母巳火余曰：“适问若是父爻鬼动，公之寿则不久矣！今见多鬼摇发，反为不碍。

今年太岁在子，还享八年之福，至未年是其时也。”彼曰：“何也？”余曰：“未年者，鬼多入墓，又是世逢年破。”是终于未年七月。

元神宜于安静，占寿世为根本，元神为滋生之物，宜旺而静，不宜动摇。

其故何也？占他事宜元神动者，动则有力也。

占寿元不宜发动，动则已有限期矣。

非元神使绝墓之年，即在元神被冲克之岁。

如辰月乙卯日占寿，得中孚之睽：　丶官鬼卯木　 ○ 父母巳火 兄弟未土　 × 兄弟未土 世　子孙酉金丶丶兄弟丑土　丶官鬼卯木　丶父母巳火 应余曰：世爻未土月拱日克，可以敌之，反不宜巳火动而生世。

今岁太岁在申，余恐亥年不利。

后卒于戌年。

应在巳火入墓之年。

忌神最怕动摇。

忌神不动，自是平安，动则已有限期矣，非应逢合之年，必应逢值之岁。

如寅月己酉日占寿，得剥之无妄卦：　丶妻财寅木　 × 子孙子水 世　兄弟申金　 × 父母戌土 官鬼午火丶丶妻财卯木丶丶官鬼巳火 应　 × 父母未土 子孙子水断曰：世化申金回头之生，不宜寅月冲破，又嫌戌土未土动而克水，有克而无生也。

须防卯岁。

果卒于卯年，乃应戌土逢合之年而克世也。

趋避章第四十圣人作易，原令人趋吉避凶。

若使吉不可趋，凶不可避，圣人作之何益？世人卜之何用？或曰：年灾月晦，可以避之，死生如何能避？余曰：安于正寝者，虽有可避之方，亦不须避。

康节先生临终呼弟子沐浴更衣，群弟子哭曰：先生何不忌神辟谷以乐天年？先生曰：不怕二程夫子笑，要作神仙不甚难。

故曰可避而不避也。

若占得死于水者，莫近河边，死于刑者，不可违条犯法，未有不化凶而为吉也。

曾于汉口，卯月丙寅日占索债得否，得益之中孚：　丶兄弟卯木 应　丶子孙巳火丶丶妻财未土丶丶妻财辰土 世　 × 兄弟寅木 兄弟卯木　丶父母子水此人欲渡江索债，因屡取不得，欲与之厮闹，问得财否？成非否？余见此卦本日日辰动化进神克世，因世爻落空，辰时出空被日月动爻之克，必有危亡之祸。

留之早膳，过此时辰去亦不迟。

彼必欲去，余苦留之。

饭后去到江边，忽而跑回向余拜谢活命之恩。

余曰：“此其何故？”彼曰：“今早四只大船摆渡，行之江心忽起暴风，尽行覆没，此时尸满长江。若不蒙君苦留，已在江中矣。”

余曰：“依数全无救星，定是兄之德行，我有何功？此非谓之避之则吉耶？最忌官鬼持世。

凡占防患克世者，皆不为吉，独鬼爻克世更凶。

火鬼须防火灾，木鬼须防木害。

水鬼克世，沉溺之忧，土鬼伤身，岩墙之厄。

金鬼剑刀斧钺戾充盗贼兵戈。

蛇雀官非兼防火厄。

勾陈田土又系牢狱。

青龙虽是吉神，克世亦为凶象，或因酒色亡身，间有喜中起祸。

既以五行六神而定，再以八卦参之。

乾兑为寺庙又属金形，坎兑以水为灾，勿执自弩。

离以火灾又为蟹鳖。

震有舟车之，巽防妇女之奸。

坤艮郊野山林，又为老妇妖童之惑。

诸类多门，在人通变。

如丑月戊子日占梦，得益之中孚卦：朱雀 丶兄弟卯木 应青龙 丶子孙巳火玄武　 丶丶妻财未土白虎　 丶丶妻财辰土 世螣蛇　 　 × 兄弟寅木 兄弟卯木勾陈 丶父母子水此人因梦一身之血，入河洗之。

余曰：“血乃财也，洗之去者，破财之兆也。今占得此卦玄武发动进神克世克财，不独劫财，还防身遭木害。巽宫属木，又系木动克世，木害须防。”

彼曰：“何以避之？”余曰：“世与木爻皆在内卦，出外可避。巽为长女，勿贪幼妇。”

彼曰：“应在何时？”余曰：“交春可以避之。”彼曰：“年近岁逼，如何远去？”不意果于正月亥日宿于妾房，被贼明火入室席卷一空，身受木器所伤。

若不宿于少妇之室，或者扒墙而出，未必身受其伤。

独宜福德随身。

占梦兆；占漂洋过江；占踰险偷关；占防瘟疫；占防病；占误食毒物；占远邻火起；占防伤害；占避难；占贼盗生发；占孤身夜行；占宿店庙；占入山；占仇人讹诈；占已定大罪；占入不毛。

大凡一切忧疑惊恐、防灾防患者，皆宜子孙持世或福神动于卦中。

古法曰：但得子孙乘旺动，飞殃横祸化为尘。

如午月丁亥日占梦前夫叫去，已随去矣：丶丶兄弟子水 应　 ○ 官鬼戌土 兄弟亥水丶丶父母申金　 ○ 兄弟亥水 世　官鬼丑土　 × 官鬼丑土 子孙卯木　丶子孙卯木断曰：“世爻亥水虽临日辰，岂当重重土克，今冬防厄。

果于九月成痨，腊月而死。

又如戌月戊申日占梦，母叫去已随去矣：　丶官鬼卯木 应　丶父母巳火丶丶兄弟未土　丶子孙申金 世丶丶父母午火丶丶兄弟辰土凶梦相同，生死各别。

前卦世爻变鬼，死于腊月，后卦子孙持世，竟无凶灾。

觉子曰：虽然子孙持世难为吉兆，若值月破许之出月无忧。

若临旬空，许之出旬无忧，未至出旬之日，尽属虚疑空忧。

如巳月庚辰日占防患得夬卦：丶丶兄弟未土　丶子孙酉金 世　丶妻财亥水　丶兄弟辰土　丶官鬼寅木 应　丶妻财子水世临子孙值旬空，事之不结，终日忧煎。

又于乙酉占得无妄：　丶妻财戌土　丶官鬼申金　丶子孙午火 世丶丶妻财辰土丶丶兄弟寅木　丶父母子水 应世临午火，子孙又值旬空，事又反复不结。

己酉日又占得节之坎卦：丶丶兄弟子水　丶官鬼戌土丶丶父母申金 应丶丶官鬼丑土　丶子孙卯木　 ○ 妻财巳火 世　子孙寅木余曰：“甲寅日则事结矣。”彼曰：“何也？”余曰：“世下巳火变出寅木子孙，又值旬空，幸得卦遇六冲，所以结矣。”果结于甲寅日。

克在内世在外，宜于外避。

克神若在内卦动而克世，宜出外避之。

克神若在外卦动而克世，宜在家避之。

如寅月丁卯日占流年，得益之睽：　丶兄弟卯木 应　 ○ 子孙巳火 妻财未土　 × 妻财未土 官鬼酉金丶丶妻财辰土 世　 × 兄弟寅木 兄弟卯木　丶父母子水余曰：“今秋必有灾厄。寅木动爻临月建化进神克世。此时太盛。贪荣华不来克害。六七月衰墓之时，防土木之危。”

彼曰：“可避否？”余曰：“宜往外方可避之。”

又问何方为吉，余曰：“目下去者宜往西方，六七月去者，宜往东方。”“何也？”“六七月木衰矣，所以反宜于东。”此人竟未出门，捱至七月初七又得凶梦，初入即往东行，二十八地震房塌，人口被伤，独伊得免。

世在外，克在外宜于家居。

世爻与忌神皆在外卦者，不可出行，家居可避。

世与忌神在内卦者，不可家居，宜于外避。

出行章云：路上有官休出外，院中有鬼莫居家，同此意耳。

如未月丙子日占仆人为祸否，得解之震：丶丶妻财戌土丶丶官鬼申金 应　丶子孙午火丶丶子孙午火　 ○ 妻财辰土 世　兄弟寅木　 × 兄弟寅木 父母子水此公知仆役变心，意欲处治，尚无实迹，故占卜之。

断卦者若执奴仆为财则迂矣。

彼既防患，只看忌神。

此卦世临辰土，两重寅木伤之。

余曰：“不独此人，还有附从者。”彼曰：“何法处之？”余曰：“彼实无迹，如何处之？但未月乃木之墓，七月乃木之绝，此两月乃败露之月也，公宜出外，自能免祸。”果依语而行，住坟庄上。

住过半月，两仆逃矣，一妇随去，一妇未去，未去之妇而曰：“彼二人原欲害主而逃，今因外出，不能相害。”此非避凶之征耶！避患于生世之方，趋吉于福神之地。

凡避兵、避瘟、养病、避是非，皆宜避于生世之方及子孙之方为吉。

子孙若发动于卦中，不拘克世生世持世，俱以为吉。

如巳月戊辰日占防流兵，得临之睽卦：朱雀　 　 × 子孙酉金 父母巳火青龙　 丶丶妻财亥水 应玄武　 　 × 兄弟丑土 子孙酉金白虎　 丶丶兄弟丑土螣蛇 丶官鬼卯木 世勾陈 丶父母巳火彼此流兵为害，到处遭殃。

此人知易，占得此卦终日焦忧。

余问其故，彼曰：“巳酉丑合成金局而克世，世爻又临螣蛇之鬼，数在结中，万万莫能逃矣。

余笑而曰：“尔与兵贼同居，保尔无事。”彼曰：“何也？”余曰：“子孙合成金局，克去身边之鬼，夫复何忧？”彼曰：“酉金子孙旺于巳月，又化巳火论克，如何论生？”余曰：“酉金得丑辰二土以相生，如何论克？”果屡逢兵变，此人或避或不避，皆不逢惊。

自癸未年占得此卦，直至庚寅年地方大定。

向余而曰：子孙为福神，信乎有验。

世之看书不到，论理不彻，以吉为凶者，不独我一人而已。

如巳月丙戌日占通乡避乱，得乾之大有：丶父母戌土 世 ○ 兄弟申金 父母未土丶官鬼午火丶父母辰土 应丶妻财寅木丶子孙子水众以子孙属水，金动生之，北方为吉。

余曰：“非此议论，兄动化进神乃破财之象，午火得令而生世，住南避之为吉。

信余之言，皆从南避。”后果从北来，放火烧村而去。

房屋稻谷尽成灰烬。

乃申金兄动破财之故耳。

所以生方为吉，子孙之方亦吉。

又当以旺衰分别，火虽鬼方，生我何碍。

世遇生扶，百年正寝。

身遭克害，五类推详。

凡占终身，结果何如？但得世爻旺相，或有动爻日月生扶或动而化吉，皆许无疾而终。

如若世逢克制、刑冲，须以五行兼六神而断。

受五行之克，以疾病而言。

如兼六神之凶，即以横亡而断。

火若伤金，肺经之病。

土来刑水，肾受其伤。

水克火以伤心，金克木而肝疾。

脾虚胃弱皆因木旺刑冲。

肠损腰伤，乃谓仇神独发，兼螣蛇以心惊，带青龙而酒色。

勾陈肿胀，朱雀颠狂，虎必血灾，玄因气恼。

虎玄金鬼，难免盗贼、兵戈。

水鬼龙玄宜远江湖池井。

蛇雀木鬼犯官刑，临火须防焚害。

蛇木又言缢绞。

勾陈土鬼牢狱。

谚云：“一样之生，百样之死。”卦如神见，理宜细详。

如未月癸亥日占定何罪，得中孚变临卦：白虎 ○ 官鬼卯木 子孙酉金螣蛇 ○ 父母巳火 妻财亥水勾陈　 丶丶兄弟未土 世朱雀　 丶丶兄弟丑土青龙 丶官鬼卯木玄武 丶父母巳火 应断曰：“木鬼临白虎，绞罪定矣，介幸世临月建，木鬼虽动又被酉金回头之克，外卦反吟，事必反复。

虽定绞罪，终有改移，果议绞罪，后蒙驳番拔活罪。

父母寿元章第四十一凡占祖父、祖母，占父、占母须宜分占，古以阳爻为父，阴爻为母，余设衣骑。

父临日月，椿庭晚放荣华，每逢空破，萱草残年憔悴。

父母爻或旺或相或临日月，或日月动爻生扶，及动而化吉，长享遐龄。

父母爻休囚，不遇刑伤克害，晚年多病，还保无伤。

休囚又被刑冲，或日月动爻之克，及动而变凶，承欢宜早。

如丑月庚子日先占父寿，得姤卦：　丶父母戌土　丶兄弟申金　丶官鬼午火 应　丶兄弟酉金　丶子孙亥水丶丶父母丑土 世又占母寿，得大壮之升：丶丶兄弟戌土丶丶子孙申金　 ○ 父母午火 世　兄弟丑土　丶兄弟辰土　丶官鬼寅木　 ○ 妻财子水 应　兄弟丑土断曰：前卦两现父母，取月建丑土为用神，旺于子日，又与日合，蒂固根深，大椿永茂。

后卦午火父母动被日冲，初爻子水又动，此午火有克无生。

因初爻子水化出丑土贪合，不来克火，防丙子年，加以太岁冲之，是其时也。

癸酉年占，至乙巳年三十余载，复遇其人而问曰：“尊翁健否？”答曰：“甚健。”问乃堂，答曰果终于子年。

若以古法阳为父，阴为母，前卦丑戌两现，俱以旺而断者，如天远矣。

又如巳月乙酉日占父寿，得巽之姤卦：　丶兄弟卯木 世　丶子孙巳火　 × 妻财未土 子孙午火　丶官鬼酉金 应　丶父母亥水丶丶妻财丑土断曰：亥水父母爻临月破，又被未土相伤，虽则酉日冲动卯木克土，土旺木衰，不唯许长年，且无长月，果终于本年冬月。

应子日者，冲去午火，而未土以克亥水。

又如卯月丙寅日占祖母寿，得中孚：　丶官鬼卯木　丶父母巳火丶丶兄弟未土 世丶丶兄弟丑土　丶官鬼卯木　丶父母巳火 应断曰：“巳火父母日月生之，且有大寿。”伊曰：“家父为祖母拜斗，许拜七年。我因家父劳于公事，停妻未娶，代为礼拜。”

余曰：“可见乔梓大孝，感格天心。此卦日月相生，勿谓非神之力。”

戌年占，及至次年，偶因痰堵，此子又来卜之。

丑月庚申日占，得归妹变复卦：丶丶父母戌土 应丶丶兄弟申金　 ○ 官鬼午火 父母丑土丶丶父母丑土 世　 ○ 妻财卯木 妻财寅木　丶官鬼巳火刚未装毕，家人来曰：“老太已去世矣。”此子急去。

余详察此卦，丑土父母既临月建，又有午火暗动相生，虽则木动克土化退神，绝于申日，岂无救耶？随即赶到其家。

北人土俗，临终不肯停床，已抬于门板之上。

痰壅于喉，稍有微息。

余以白生矾三钱，滚水化开，掀牙灌之，忽而叫曰：“冷甚。”随即又移热炕。

又活十有三载。

兄弟章第四十二凡占兄弟，须宜问明，或因弟兄不睦，问将来和好否；或因弟兄虽多，将来得济否；或问将来有兄弟否；或占兄弟寿元，便于判断。

兄爻旺相，遇生扶紫荆并茂。

兄弟爻或旺或相或临日月，或日月动爻生扶，及动而化吉，长炕大被和睦致祥。

弟位休囚，兼受制雁亭分飞。

兄弟爻休囚者，若问得济，虽有如无。

若问将来有否，从此无矣。

若问兄弟之寿元，长年有限。

倘休囚又逢破空，及日月动爻刑克，或动而化凶者，诸占皆不吉也。

如申月丙辰日占弟兄和好否，得济否，得大有之乾：青龙丶官鬼巳火 应玄武 × 父母未土 兄弟申金白虎丶兄弟酉金螣蛇丶父母辰土 世勾陈丶妻财寅木朱雀丶子孙子水弟兄临月建，未土爻动以相生，又生出兄爻。

余曰：“弟兄虽多，有一位属猴者得济。”彼问何故，余曰：“神兆机于动，动而变出以临月建，自是超群拔类。”彼曰：“果有舍弟属猴，去年曾叨一第。

余三人，皆从别业。”可见数之灵验如此。

迟一年又登甲榜。

又如未月辛丑日占兄弟还有否？得既济变革：丶丶兄弟子水 应　丶官鬼戌土 × 父母申金 兄弟亥水　丶兄弟亥水 世丶丶官鬼丑土　丶子孙卯木余曰：“兄弟虽有，必不得济。

亥水兄爻持世，申父动而生之。

此一位得济之弟，尚未生也。

应爻之子水，虽则出现，已值旬空，故曰不得济。”彼曰：“果一位舍弟已得颠狂之症，所以再问有无。”余曰：“必有，乃异母所生”彼曰：“何也？”余曰：“父母化出之爻也，是以知之。”又问：“子水之兄弟临空而不得力是也。

亥水持世之兄爻如何亦不得济？”余曰：“第四爻申金化出之亥水是也。

此卦之微妙尔岂得知？”后果异母有出，父亡而抚之。

余曰：“抚其成人后事尔志。”古法父母而有兄弟胞于异母，余未得试。

夫妻章第四十三夫妇之占，亦须分别。

或占妻寿；或占夫妻偕老否；或占夫妻和睦否；或占妻有刑伤破败否。

占妻占婢，一卦只占一人，不可概问。

财福生身，可遂唱随之愿。

应爻合世，堪为和睦之顺。

《黄金策》专以应爻为妻，其何故也？因其身命章中，父子弟兄妻财官鬼一卦而兼断之，正投屡以财为妻者，又以何爻为财帛？不得不以应爻而为妻位，不顾验与不验，竟以应爻为妻。

虽然以应爻为妻者，亦兼全非理也。

占妻财爻为重，应爻次之。

财爻旺相，应爻空破，仍以吉断。

应爻旺相，财爻空破，即以凶推。

应旺财旺，吉而又吉，应破财破，凶而更凶，更以应爻为附和也。

财爻或旺或相，或临日月，或日月动爻生扶，及动而化吉，又与世爻相生合者，如占偕老，定然举案齐眉；如问和睦，必无反目，若问妻命之妍媸，入夫门夫家随旺。

占妾占婢，指而问者，亦同此断。

财动化凶，失履遗管之叹。

弟兄持世，鼓盆箕踞之悲。

财动而化凶者，乃化鬼、化回头克、化退神、化绝、化墓、化破、化空之类是也。

不拘何问，玉碎珠沉。

弟兄持世，或兄弟动于卦中。

或日月临兄弟以伤财，或兄化财爻，不拘问妻问妾，皆不得长年。

财旺兄衰，终须反目；克财财退，必主生离。

兄爻持世而财爻旺者，不能克妻，终乖琴瑟，相见如仇。

兄爻持世，财化退神者，亦同此意，非反目即生离。

酉月辛巳日占夫妇将来和好否，得泰卦：丶丶子孙酉金 应丶丶妻财亥水丶丶兄弟丑土　丶兄弟辰土 世　丶官鬼寅木　丶妻财子水兄爻持世，以克妻财，幸财爻亥水，酉月生之，财旺克害。

彼曰：“目下不睦，将来和好否？”余曰：“巳日冲动亥水，又临驿马，妻财临马而暗动，心去难留，生离之象。”

此人自此之后，常为此事而占，十有余次，若非兄爻持世，定逢财化退神，后竟生离。

《黄金策》曰：“世为一生之本，应为百岁之妻。”此卦世应相生，如鲍宣娶桓氏之断者，失于里也。

应财受制，结发难于偕老；动妻旺相，续弦堪许白头。

卦中财爻多现，若分正庶者，自当以应爻临财而作正妻之位也。

倘被日月动爻冲克，及动而化凶，乃结发之妻伤也。

若得他爻之财旺相，或动而化吉，及他爻变出之财，旺相相生合世爻者，乃再娶之妻，反遂白头。

如若财爻不临于应，又以正卦之财为正妻，变爻之财为再娶。

妻财克身，非刑伤必然悍。

妻财克世，世若休囚空破或墓绝，或动而变凶，或随鬼入墓，但逢一者，夫命夭亡。

旺财克世，世爻得地者，虽无刑伤，必遭悍妬。

应财生世，非内助即招外财。

卦中但遇财爻生合世爻，亦不可只以和美断之，间有应得妻家之财力也，否财内君必善于持家。

如巳月丁未占夫妻偕老否，得无妄变观卦：　丶妻财戌土　丶官鬼申金　 ○ 子孙午火 世　妻财未土丶丶妻财辰土丶丶兄弟寅木　 ○ 父母子水 应　妻财未土满盘俱是财爻，世爻变出之未土与世爻相合，此未土之财，乃正妻也。

临日建遇月生扶，不独偕老，且许贤比周南。

果此公今美妾十余，正夫人贤而无妒。

夫妻同庚而生，妻活八旬有一，夫年八十有二岁。

此卦若以世应相冲相克而断之，远知天壤。

子嗣章第四十四凡问子嗣，须明告之。

或已有子，后还生否；或问现在之子，将来可保长年否；或从未生育终有子否。

宜告未来，不告已往。

即如占天时，神报将来之旱涝，不言昨日之阴晴。

尔若含糊而问，假如从前有子，问后来还可生否？后若不生，神必现无子之卦，不报以前之有，乃现后来之无。

断卦之人，依卦而断，尔肯服也？又有现今有子，将来若难存者，神亦现无嗣之外，尔虽曰有，神告曰无，神肯阿谀耶！即如寅月癸亥日占子嗣多少，得坤之艮：　 × 子水酉金 世　官鬼寅木丶丶妻财亥水丶丶兄弟丑土　 × 官鬼卯木 应　子孙申金丶丶父母巳火丶丶兄弟未土断曰：“鬼变子孙，子孙变鬼，有一而遇者，皆无子也。

此卦两显无子之兆。

彼曰：“少年艰于子嗣，自五旬之外，连得四子，长子已六岁矣。”余曰：“依此卦象，恐俱难存。”彼甚不悦。

岂知婢妾极多，三五年内，生者生而死者死。

生过九子，并无一存，临终过侄立嗣承袭世职。

福德旺隆，育儿贤德。

福德即子孙爻若旺，遇生扶或临日月，或帝旺长生于日，或动而化吉，必产贤儿。

子孙衰弱，生子愚痴。

子孙爻衰弱而被克，休囚无气，或墓绝空破，或动而化凶，或日月动爻冲克，或父化子、子化父、鬼变子孙，或父空持世，皆生不肖子孙。

逢空不碍，必得子于冲空实空之年。

觉子曰：《黄金策》曰：“子化兄，生儿不肖。”殊不知子化兄乃回头之生，如何不肖？注解又曰化鬼亦不肖。

化鬼者，百无一活，岂不肖而已耶！申月辛卯日占子嗣，得复卦：丶丶子孙酉金丶丶妻财亥水丶丶兄弟丑土 应丶丶兄弟辰土丶丶官鬼寅木　丶妻财子水 世断曰：身带吉而子扶喜闻鹤知。

此卦申金，月建作子孙以生世，有子之兆。

上爻酉金子孙日辰冲动以生世，定有远方之子来家之象。

彼喜而曰：“我于三十七岁有子，已十八矣。因乱失散，至今并无所出。”

余曰：“恭喜！明现子从六爻动来生世，此子必归。”彼曰：“何时得见？”曰：“明岁甲辰与酉金相合，定然得意而归。”果于次年六月父子相逢。

财化子可辨正出庶出。

卦有财而无子孙者，须看变出之爻，变爻子孙乃庶出也。

即断曰：“正无所出，定得偏生。

卦有子孙，变爻亦有子孙又非此论。

即以变爻之子为晚子也。

倘若正庶俱已生子而问贤愚者，又以正卦之子为正出，变卦之子为庶出也。

子化子须知本宫他宫。

子孙化子孙得验者二。

少年无子得此者应多生子也。

老年无子得此者，抚他人之子而为子。

须宜分别化出他宫者立异姓之子，化出本宫立族中孙在。

如亥月庚子日占子孙有无，得屯之节卦：丶丶兄弟子水　丶官鬼戌土 应丶丶父母申金丶丶官鬼辰土　 × 子孙寅木 世　子孙卯木　丶兄弟子水此公年逾六旬，并无所出。

自知易理，得此卦甚喜，以为世爻子孙又化子孙，月建合之，日辰生之，有子必多。

岂知子孙化子孙非己出也，次年三月终于任，后立侄孙承嗣。

父占子知其易养，子临贵难曰成名。

父占子只知易养，难断富贵。

子孙旺相克制官星，子若休囚焉能食禄，所以易养，否则不难知也。

子孙化相或动而化吉，或临日月或日月动爻生扶；或长生帝旺皆许成人。

如囚休空破，动而变凶，水泡风灯。

至于子孙之富与贵者，旺相而遇生扶，自然富贵。

若以科甲名而断者，乃欺人法也。

《黄金策》曰：“子带贵人自有登天之日。“

又曰禄贵临爻，童年拜相。

以贵禄临子孙而化鬼者，不为化鬼而为化官，即许登天拜相。

余查天乙贵人临爻并无禄到，贵人临马，只有丁巳日见亥水子孙乃为贵人与马同官，余皆不是有禄者，并无贵人与马。

此信笔之妄谈也，何尝经验。

况余屡占子女者，子孙变鬼，万无一活。

如亥月丙辰日占子易养否，得姤之旅卦：　丶父母戌土　 ○ 兄弟申金 父母未土　丶官鬼午火 应　丶兄弟酉金　 ○ 子孙亥水 官鬼午火丶丶父母丑土 世亥水子孙临月建，五爻兄动以相生，旺莫旺于此也。

若以吉神论之，丙日以亥为贵人，贵莫贵于此也。

岂知子孙变鬼，死于次年五月。

《黄金策》旧有官鬼无伤曹彬取印终封爵。

觉子曰：官鬼无伤者，必是子孙爻被伤被克，休囚无气，所以不能伤克官鬼。

既是如此，衰弱之子孙又能封爵拜官，余不信也。

又曰：父身有气，车辙显名。

觉子曰：父占子，父为忌神，或动或旺，必于克子，救死不暇何得显名？或曰疑是婴儿之自占也。

余曰婴儿者乃无知无识之孩童，占富占贵全在人之一念，三五岁之婴孩可知富贵而动念耶！况身命后章有曰若卜婴儿之造化，固知非代占耶！代占六亲不宜世爻化鬼。

占父母兄弟妻妾儿孙，先看世爻，虽占六亲常有带出自身之凶者。

世爻化鬼化回头克，休囚、化空破墓绝及随鬼入墓，日月同克，休问他人，且防自己。

常问父母，亦有兼应儿孙。

常见占父母之卦爻中带出刑伤兄弟儿孙妻妾者，有占儿孙兼应父母兄弟妻妾者，不可不知。

此谓占此应彼也。

此论前已表明，非余淳淳告之，因余黾否而屡见也。

学业章第四十五儒业者，父母世爻同旺，终须变化成龙。

日月动爻相生，定是王家储器。

世爻父母爻皆宜旺相或动而变吉，或父母持世，日月动爻生合世爻，攀龙附凤指日可期。

财动卦中，青灯不久。

子孙持世，白首无成。

财动克文章，读书中道而废。

子动无官之象，皓首必不成名。

九流者，财兴官旺，道重人钦。

兄动世衰，有毁无誉。

财持世、官持世，财官世爻皆宜得地。

兄动卦中、兄爻持世，只可糊口，难以成家。

觉子曰：“古以九流皆以官鬼为吉，殊不知天师家及驱邪治鬼之家、巫师、医家，皆以子旺能于治鬼，必以子孙持世及子孙发动而为吉也。”百工皆以财为用神，子孙为元神，最忌兄爻持世及兄爻旺动者，劳碌终身，余以求财章同断。

以上皆不宜世爻空破墓绝休囚，诸事无成。

世若休囚而又随鬼入墓，及受日月动爻冲克，或动而化鬼、化绝、化克者，不唯学业难成，且防不测。

治经章第四十六占以金作春秋，木作毛诗，水为书经，火为礼记，土为易经，觉子曰：不可概问，须指定一经而卜之，祷于神曰：“我习此经何如？”父旺官兴王家栋梁，世空子动蓬壁寒儒。

官持世父动相生，或临日月父母生世，或官爻旺相父持世，或世爻动而化吉，皆飞腾变化之兆也。

世空破及动而变凶，或子孙财爻持世，父母官鬼空破，须宜另习一经，虔诚再卜。

如酉月丙子日占木经能发否，得益之观：　丶兄弟卯木 应　丶子孙巳火丶丶妻财未土丶丶妻财辰土 世丶丶兄弟寅木　 ○ 父母子水 妻财未土断曰：“卦中旺官合世，不宜初爻朱雀子水文章皆被未土回头之克，宜于改经。”彼问：“宜改何经。”余曰：“古法有之，余占不验，意欲何经，再占一卦，即卜易经，得天为同人：　丶子孙戌土 应　丶妻财申金　丶兄弟午火　丶官鬼亥水 世丶丶子孙丑土　丶父母卯木余曰：旺官持世，难以为吉，父临月破，宜再更之，又占书经：　 × 官鬼戌土 官鬼未土丶丶父母申金 世　丶妻财午火　丶兄弟亥水丶丶官鬼丑土 应　丶子孙卯木旺父持世，官动生之。

只因今日子日冲动午火伤金，此经相宜下科壬子冲去午火，管许高发。

果于子科中魁。

延师章第四十七父爻旺相就而正焉。

父母爻既为师长，又为诗书，延师受教即以此爻为用神，宜旺相或临日月及动而化吉，可式可矜。

如若休囚空破墓绝及动而化凶，有素食之讥，无师资之益。

世位相生博约善诱。

父旺生合世爻，成人有德，若克世爻而世爻得地者，有责成人之功，世若休囚，必受师尊之累。

父入墓中懒于教训。

父爻入三墓及临绝者，若非偷安懒惰，定是师不受教。

财临世上懦弱不严。

财爻持世乃我克父母，若非师教不严，定是我师畏陵。

鬼化文书克世，讼由乎学，鬼动化父母冲克世爻，异日必主争讼，能使日月动爻制服鬼爻亦不相宜，此何故也？神兆机于动，目前虽可制服，他日鬼逢生旺必见灾非，不唯鬼动化父，但系鬼动克世或世动变凶，皆不宜从。

月扶世爻，日动青出于兰。

世爻旺相或父母持世，或官鬼持世，日月动爻生扶及世动而化吉，必有长进，青出于兰。

动衰变旺，先惰后勤，动旺变衰，先勤后怠。

父爻衰而化生化旺化日月化进神，皆主后勤。

父爻旺而化空破墓绝，化退神皆主后怠。

父化父而殊经，父化财而多病，父化鬼显贵之交，父化兄贪财好利。

三合连年受教，六冲半载难留。

世与父爻兼日月作三合者，情同父子，连年受业，门墙始终成就。

卦得六冲或世克父爻或父爻克世者，彼此不投，难收一岁之功。

父为子而延师者，应为西席，世乃东家。

宜世应相生相合，不宜相克相冲，应生世我得其益，应空破延之不就。

应动他心有变，世空我意不专。

觉子曰：虽以世应为主，父爻不可缺之，父旺与子孙相合，名实兼收。

父动伤克子孙，无益有害，子动化克，不宜延之。

子动化鬼，速宜辞绝。

如寅月戊午日占子从师：　丶兄弟巳火丶丶子孙未土　丶妻财酉金 应　丶妻财申金丶丶兄弟午火　 × 子孙辰土 世　父母卯木子动化克，不宜从之。

不听，后因师责逃至桥头跌折右足。

求名章第四十八野鹤曰：凡占小考，尝见占得吉卦，后竟道考无名。

何也？动之应近而不应远。

已应府县之有名也，必须先占县者，再占府考，又占道考，俱得吉卦者，许之。

内有卦而不吉者，勿望道考而成名也。

童试章第四十九父旺官兴堪期首选，官衰父发亦许抡收。

官星持世得日月动爻相生相合首造无疑。

父爻持世得日月动爻相生相合者，亦要官星有气，始许成名。

子兴财发于卦中，难游泮水。

子动克官，财动克父或持于世爻者，皆不宜也。

世破身空兼墓绝再奋芸窗。

世爻空破墓绝或被日月动爻冲克及动而变凶者，不能遂志。

父旺遭伤，收而复弃，冲中逢合，见弃复收。

父母旺相，若化休囚空破墓绝，化回头之克及被冲克者，始取终弃。

世父爻动而逢冲若得日月动爻相合者，谓之冲中逢合，必获续取。

父衰变旺，愈出愈奇，爻化退神，日长日短。

父衰动而化旺及化回头生，化进神，文章得意胜于前。

皆不宜化退神，旺化退神者，前篇稍遂，后劲不力。

衰化退神及化克化空破墓绝或回头克者，窗下千日之长，场中一日之短。

如亥月丙戌日占道考得丰之革卦：丶丶官鬼戌土　 × 父母申金 世　父母酉金　丶妻财午火　丶兄弟亥水丶丶官鬼丑土 应　丶子孙卯木父母持世化进神，日建作官而生世，文章愈出愈奇，后胜于前，定蒙首选。

后果取案首。

岁科考章第五十父宜旺相，最忌休囚，官宜生身，不宜克世。

父与世爻旺相及得日月动爻生扶及动而化吉，全无破绽者，定考超等。

若此两爻旺相而逢生旺遇扶无刑冲克破者，次之。

有一而遇刑冲者，又次之。

世爻受克，教刑不免，世父同受克，劣等无疑。

野鹤曰：此云是也。

亦要人之通变，观其父世两爻轻重而言之。

卦之全美，世父同爻有生扶又无刑克，许之超等，以此推之查之或有生扶而六冲变冲，反吟复吟变克化绝，即是破绽。

父爻受克而无救，难免涂鸦，世爻受克而有扶亦蒙姑许。

觉子曰：此以父爻之旺衰而列等第，是也。

《易冒》云卦得进神考于上等，退神而考下等。

假使卦无进退之神，何以定之？如申月乙巳日占岁考，得大过之鼎卦：　 × 妻财未土 子孙巳火　 ○ 官鬼酉金 父母未土　丶父母亥水 世　丶官鬼酉金　丶父母亥水丶丶妻财丑土 应尝曰：财动克父，乃不通之论也。

此卦乃亥水父爻持世，申月生之，父旺而身亦旺。

巳日冲之为暗动，未土财爻虽动喜其生助酉金，酉官生世，名为接续相生，一定篇篇锦绣，财生官旺，优等帮粮。

后果取超等补廪。

野鹤曰：大凡卦逢六冲变冲及六爻乱动，爻旺世旺还考平考。

倘若父衰受克及世爻休囚受克及变凶者，孙山无疑。

飞神无助身无克，荣辱无施。

父爻出现不旺不衰，虽无生扶亦无克制而世爻不被冲克者，可保平等。

伏藏旺相世遭伤，赏罚并见。

如午月乙卯日占岁考，得地天泰卦：丶丶子孙酉金 应丶丶妻财亥水丶丶兄弟丑土　丶兄弟辰土 世　丶官鬼寅木　丶妻财子水午火月建为父母，而卦中之巳火伏藏于寅木之下，旺而又遇飞神之生，爻建六合，只不宜日辰克世，发落之日蒙宗师面叱，念字法古贴姑取三等，后悔之。

此巳午之火非旺也，乃字端也。

但此卦虽多逢事却少见，存之为法。

以上总而言之，父与世爻旺相遇生扶，为上；略有破绽者，次之；刑伤无救而轻者，又次之；世爻父爻被刑冲克破而重者，劣等必矣。

全要通变，须以卦之吉凶兼用神衰旺之轻重也。

增廪章第五十一觉子曰：占廪不得其秘诀而望灵者，少也，何也？占廪用财，财乃文章之忌神。

不知其窍，卜岁考而兼问廪，财爻若旺，父母受伤，财如休囚如何得廪？余有法也，先占岁科之吉凶，再占一卦问廪，即其秘也。

廪以财爻为用神，财爻持世或动而生世为吉，与求财章同断。

有廪而恐失者，忌兄弟持世，兄爻发动及财逢空破墓绝，动而变凶，皆有失也。

如官鬼兄爻克世者，轻则革粮，重则道罚，倘卦中三合兄局者，亦主革粮。

考遗才章第五十二官爻持世生世，我必蒙收，父母空破墓绝，他不见用。

如世爻受克及空破墓绝或动而变凶，或子孙持世或动于卦中，皆不录之。

父母生世者吉，休囚空破者凶。

发案挂榜章第五十三父为用神，衰者宜生旺之日，而静者逢值逢冲之日，动而逢值逢合之日。

空与入墓必待冲开。

破与旬空，须期填实。

余又得验，心有忧惧若得子孙持世，值子孙之日而发案，心有欢喜，若得官星持世，逢官鬼之日而挂榜。

廷试章第五十四典会场兼断。

官星为用，父爻次之。

若持世爻得日月岁五生合者，定蒙首拔。

官父世爻三合，定蒙异宠隆恩。

世与官爻有一而逢空墓绝刑冲克害及动而变凶者，不祥之兆。

岁五官鬼冲克世爻者，不测之灾。

乡试会试章第五十五父旺官兴姓标虎榜，父官持世而旺相、或临日月、或日月动爻生扶及动而变生，名登龙虎。

子摇财动，名落孙山，子孙财爻持世而旺相，或动于卦中终须下第。

兄弟乃夺标之恶客，俗传兄弟爻兴难上榜，凡见兄爻持世及动者，皆以为之不吉，殊不知有喜有忌；所喜者卦中财爻同兴，喜其兄动以制财也。

卦中父官两动者，又喜兄爻持世，父动以生世也，故谓之兄弟乃夺标之忌客。

觉子曰：“卦中官鬼子孙同动，官临旺相遇生扶，子孙衰弱而被克，再宜父动，最怕兄兴。

日月为制煞之将军，官星父母世爻有一而被动爻克制，或化回头之克，若得日月冲制克神，亦许得意，故谓之制煞之将军。

又如世爻旺相而官父两爻有一而伏藏不现，倘得日月冲制飞神，提出伏神者亦许高发。

又如官爻世爻有一而不生者，若得日月生扶，亦同此意。

二合无冲，定登甲第，官父世爻合成父局官局，不遇日月冲破者，定许连登。

倘若合成兄局，得遇日月生扶，官星亦旺者，亦许得意。

唯忌合成子孙局者，不为吉也。

合成财局，虽不为美，然亦得验于吉者。

如卯月甲申日占会试，得艮之益：　丶官鬼寅木 世　 × 妻财子水 父母巳火丶丶兄弟戌土　 ○ 子孙申金 应　兄弟辰土丶丶父母午火　 × 兄弟辰土 妻财子水寅木旺官持世，申日冲之暗动，又得日辰会成财局，不唯不克世爻，反来生世，一定高捷。

果得及第。

六爻竞发，空赴科场，旧系六爻竞发，功名恍惚以难成，此论是理，余见占功名之必中者，卦象一成，若非旺父生身，定是旺官持世，功名若无成者，不是子孙持世，即是子孙财爻发动，或是世破世空、或是六爻乱动，名必无成。

出现无情，难遂青云之志。

父与官星虽则出现，若不生合世爻或不持世，或世爻空破，亦属无益。

父与官星生合世爻，若又被日月动爻冲坏者，亦作无情之喻。

伏藏有用终辞白屋之人。

官父有一而不上卦，而看伏神，若伏而旺相或得日月冲去飞神，生起伏神一准登科。

太岁作官星终登黄甲。

太岁乃人君之爻，官临太岁动而生合世爻乃人臣面君之象，当主君臣契合，连捷无疑。

太岁必要人爻，人爻亦要发动或持世爻始如此说。

日月冲克世，且守青灯。

卦中官父虽旺而世爻休囚空破墓绝及动而变凶或日月冲克世爻，须知求名在我，我位既失，何以成名。

卦遇六冲此去难题雁塔。

爻逢六合这回可夺鳌头。

如午月丙辰日占乡试得兑卦：青龙　丶丶父母未土 世玄武丶兄弟酉金白虎丶子孙亥水螣蛇　丶丶父母丑土 应勾陈丶妻财卯木朱雀丶官鬼巳火旧注卦逢六冲，冲之即散。

余见此卦虽系六冲，世爻皆逢旺地，不敢决之，请再占一卦，又得临之师卦：丶丶子孙酉金丶丶妻财亥水 应丶丶兄弟丑土丶丶兄弟丑土　丶官鬼卯木 世　 ○ 父母巳火 官鬼寅木此卦官星持世，虽则不旺，初爻官生父旺，与前卦相合许之必发。

果得成名。

凡得六冲卦，官父世爻俱旺者，不必再占，竟许必发。

如欠旺者，须再占一卦，再得吉者以吉断之。

后卦凶者即以凶推。

凡得六合亦要官父世爻得地，有一失陷不遇生扶者，虽六合亦无益矣。

父旺官衰，终须下第。

父爻旺相，官临空破墓绝及动而变凶变克，虽有锦绣文章，终遇红纱蔽日。

父衰官旺堪许登科。

官爻旺而生世持世，若是父爻不旺谓之福齐文不齐，反许遂志。

应合日生必资鹗荐。

官父两旺而世爻不旺，或得日月扶助，又得应爻动而生合世爻者，必得推荐之力。

动伤日克还守鸡窗。

应爻动爻虽来生合世爻，而应爻动爻又被日月冲克者，荐亦无功。

世动化官化克，蝶梦堪忧。

旧有身官化鬼月扶，连步蟾官。

又曰身兴变鬼，来试方成。

又曰身动化空用旺豹变翻成蝶梦。

皆以卦身而言，余试总无应验。

唯验于世爻而世爻化鬼亦有两验。

卦中父母旺相而世爻化出官星者，若不回头克世，乃为变官，今科即中，岂等来科。

世若休囚被克动而化出官星者，乃为化鬼，不唯不中，且见危灾。

化出鬼爻克世者更凶。

如卯月戊辰日占乡试，得离之既济：　 ○ 兄弟巳火 世　官鬼子水　 × 子孙未土 子孙戌土　 ○ 妻财酉金 妻财申金　丶官鬼亥水 应丶丶子孙丑土　丶父母卯木旧注身官化鬼月扶，鹏程连步蟾宫，谓卦身如得官爻临之，必有成望。

若得出现发动，化出官爻，又得月建生之，合之者，必主连捷。

觉子曰：此卦巳为卦身，又是世爻变出子水官星，又得月建生合，正合此说，竟未见其连捷，不唯不能连捷，且难保其长年。

其何故也？因变出子水之鬼回头克世，客死于途中。

身兴化旺化生，龙池变化。

世爻旺相动而变出官星回头生合世爻者，不作变鬼，乃为变官。

世退官星化退，窗下囊萤。

世与官父相旺，内有一而化进神者，名姓高悬。

占乡试必然连捷。

独不喜化退神。

世化退神若非临场之阻，必无勇往之心。

父化退神学问日颓，文章渐腐。

官化退神，皓首无成。

当于进退章中参考。

财临白虎持身，帏前枕块。

旧系财临白虎必了忧。

然亦不唯临虎，凡遇财爻持世或财动卦中，父母又值休囚空破及财动化父，父动化财皆枕块之。

乾卦如天，亦要官父两旺。

雷声如震，犹有空破之嫌。

古以乾震之卦既以为吉，余试务必官父两旺始以吉断，否则未见为吉。

衰旺克冲轻重须宜细玩。

墓绝空破应期章内详之。

前应期章须宜熟记。

各门各类无不问其应期，熟则触类旁通，随心应变。

凡遇用神衰要有根旺宜中，刑克要有救，冲要逢合。

升选候补章又第五十五官爵荣身，须宜持世；财禄恩养，最喜生身。

旺官持身及日月动爻作官星生合世爻或世爻发动化出官星生世皆吉。

又曰财动生官得美缺，官临日月必超迁。

子孙持世休望荣除，官位空破勿思升迁。

子孙持世，子孙动于卦中升迁无期。

官临空破墓绝及动变凶，补升何望。

雨露承恩，合中逢合。

世与官星三合官局、财局或生世，或世在局中，或官星持世与日月动爻相合得逢一六合卦，及动变六合者，皆是天赐之恩。

如申月乙亥日占缺得否，得井之节卦：丶丶父母子水　丶妻财戌土 世丶丶官鬼申金　 ○ 官鬼酉金 妻财丑土　丶父母亥水 应　 × 妻财丑土 子孙巳火断曰：“内卦巳酉丑合成官局而生应爻，不来生世，正所谓出现无情，此缺不得。”彼曰：“如何不得？”余曰：“官生应爻，一定不得。”后果选别人。

风云未际，冲上加冲。

世官不旺又得六冲或是官被日月相冲，或是卦得六冲、变六冲乃风云未际之时也。

元神衰静泄气爻，摇问升迁以无期。

假令官爻属木，世爻衰而不动，火爻发动是也。

余仿此。

世爻发动，官化进神，望荣升而在即。

世爻发动，或动而化吉，或禄马日月临世及官动化吉生合世爻皆可束装以待。

世官破而休望，世福空而亦升。

世临日破，即使官星持世，不独不能升选，且防他变。

子孙持世值旬空亦不当升。

若占两三日之内者许之必得，其故何也？子孙尚未出空不克官也。

野鹤曰：“占过三人俱皆得官，得官之后随即死亡。”申月戊寅日占得差否？得泽天夬卦：丶丶兄弟未土　丶子孙酉金 世　丶妻财亥水　丶兄弟辰土　丶官鬼寅木 应　丶妻财子水断曰：“子孙持世，此差不得，世空亦不得。

岂知不出三日得差，行至中途而死。

其何故也？三日之内而得差者，子孙未出空也。

中途而死者，世爻空也。

随官入墓，世旺者官升。

助鬼伤身，身衰者祸至。

古以随官入墓助鬼伤身，皆以为凶，余屡试之，世旺者竟升，世衰者不吉。

助鬼伤身，元神同动者，其官必升。

世若休囚者，必有祸至。

如寅月乙未日占升，得比之观：　 × 妻财子孙应　官鬼卯木　丶兄弟戌土丶丶子孙申金丶丶官鬼卯木 世丶丶父母巳火丶丶兄弟未土断曰：“卯木旺官持世，子水财动相生。

虽则墓于未日，幸世爻得助无妨，果得升于亥月。

又如戌月辛酉日占何月补官，得蹇之需：丶丶子孙子水　丶父母戌土丶丶兄弟申金 世　丶兄弟申金　 × 官鬼午火 妻财寅木　 × 父母辰土 应　子孙子水寅木财爻生助午火之鬼，火鬼克世乃为助鬼伤身。

幸辰土生申金，午火贪生忘克，今年冬月必升。

果得升于冬月。

应冬月者，辰土化子水空亡。

十一月则不空矣。

古以晋升为吉，又云屯蹇为凶。

晋卦升卦果得应验，亦要世爻得地。

若失陷，亦不为吉，屯卦蹇卦世爻旺者何妨？前篇亥月丙寅日之占验，世爻旺者竟得超升，岂非屯卦耶！升迁何方章第五十六官金而应西土，木官必应于东，水北火南土升中土，此古法也。

余之得验木官而应山东，亦有应广东者，金官虽应山西亦有应江西广西者，又有以住处而分东西南北者。

如未月己巳日住在京都占地方，得归妹变解：丶丶父母戌土 应丶丶兄弟申金　丶官鬼午火丶丶父母丑土 世　丶妻财卯木　 ○ 官鬼巳火 妻财寅木彼时有山东真定两缺，此卦巳火官星许之真定。

彼曰：“何也？”余曰：“巳火官星乃南方也，必得真定，乃都门之南也。”果得真定。

又有以初爻为内地，以五爻六爻为边缺。

应初爻者，世与官星皆在初爻者是也。

应五六爻者，或世在五爻，官在六爻；或世在六爻，官在五爻。

戌土官星持世同在五六爻是也。

若在二三四爻仍以五行决之。

野鹤曰：大概问其地方虽则有验，然有不如指其缺而问之；此缺我得否？我得词林否？我得部属否？我得科道否？我得正印否？官星持世必得。

官动生合世爻者必得。

三合官局而生世者必得。

世空世破官破官空俱不得。

子孙持世，子孙发动不得。

官临应爻不得。

三合官局而生应爻不得。

在任吉凶章第五十七官旺财兴仕途显赫，子摇兄动减俸休官。

官旺遇生扶或动而化吉，世旺财旺或财动以生世，皆主兵民颂德，宦海无波。

官临日月生合世爻，三合官局生合世爻，或官星持世，日月生扶，岁五又相生合，近君者必蒙异宠，在位者不次超升，外任者必叨卓异。

兄弟持世，兄爻发动，若非破耗财物，定然减俸除粮。

子孙持世及子动爻中，有剥官削职之忧。

倘得官星休囚而有扶，子孙动而有制，降级而已。

官旺兄兴清风两袖，父发鬼旺露三锡。

兄动虽为减俸耗财之神，亦不可执之，若得官星旺相乃是为官清正，非义不取，非无财也。

官旺相，财临空破者，亦同此断。

旺父临世官动临岁五，或日月生扶，外任者必蒙上官推为近君及大位者，三锡荣加。

兄鬼安宁地方少事。

兄鬼乱动于卦中，旱、涝、兵、蝗、地方不宁之兆。

日月冲克诽谤多招。

日月克官或克世爻及朱雀螣蛇克世，世爻休囚者得祸不轻，世爻旺相有救者，多招事非，须宜检点，政事勤慎，以免愆尤。

官鬼克世，世旺官衰者亦诽谤。

世衰官旺，若临蛇雀，必见弹章。

化进神，冲变合，加官晋爵。

世爻旺相，官化进神及世官得地，财化进神，皆有晋爵之征。

爻反吟入三墓，反复昏庸。

卦得反吟虽是身动不宁，若得世与官旺，一定升迁。

世爻若与官星衰者，必遭降罚后还虑焦灼。

世与官星被冲被克者，定有不测之祸。

世爻休囚被克化墓入墓者，事多反复，立见灾非。

世爻有气化墓入墓者，亦主朦胧昏愦。

世破兄空，居官不久；身衰化鬼，命尽当危。

世破世空，官破官空，在任无多日矣。

世衰动而化鬼及化回头之克者，须防寿命无坚。

世化官而遇官，政权多摄。

世爻旺相化出官星生合比助世爻者，得权摄之济，世爻旺相化出官星刑世克世者，反受权摄之害也。

化出官星泄世爻之气者，因权摄以赔累也。

官星持世两旺，爻中又动出官星拱助比合者，亦主政权多摄。

世临官而遇马，差遣烦劳。

官星持世，明动暗动加驿马者，必有差遣。

日月动爻作财而生扶者，差中得利。

卦中兄爻发动，日月动爻刑克世爻者，辛苦赔财。

心有望于差遣者，不待驿马加临，但遇世动即有差矣。

官合龙兴恩命至。

青龙官星持世或世临日月，或日月动爻生合世爻，或世临岁五之爻，或岁五生合世爻，或世官三合，皆为吉兆。

大位者上恩特用，平位者加级超升。

财临虎动讣音来。

财爻持世及卦中财动或父母爻休囚空破，若有尊长切不可以财断之，须防孝服。

如寅月壬午日占在任平安否，得颐变噬嗑卦：　丶兄弟寅木丶丶父母子水　 × 妻财戌土 世　官鬼酉金丶丶妻财辰土丶丶兄弟寅木　丶父母子水 应有人出此卦而问余曰：“今岁占在任之流年，世爻变鬼，我甚忧之。”余曰：“世爻戌土虽则休囚，得午火生之，自身不妨，须防孝服。”彼曰：“非临虎，如何主孝服？”余曰：“迂也！午日冲动子水父母被戌土财爻之克，世化官空，八九月必见。”果于八月丁艰。

援例章第五十八（凡用财图名者同此）财旺官空且自堆金于白星。

财旺世旺而官临月破旬空，或被日月冲克及动而变凶，官如朽木枯枝，虽有旺相之财，生之不起。

终属日月之富翁，难食王家之天禄。

妻摇鬼旺，定然执玉拜墀。

世与官星财星三者不可一陷。

若财官两旺而世爻失陷者，终使得官无福安享。

若官世两旺，财星失陷者，乃有例而无财也。

如丑月乙卯日占援例，得豫之否卦：　 × 妻财戌土 妻财戌土　 × 官鬼申金 官鬼申金　丶子孙午火 应丶丶兄弟卯木丶丶子孙巳火丶丶妻财未土 世断曰：财动生官不宜世临月破，破而被克者，有官不能享也。

后竟纳之，名败身丧。

财静子飞空用意。

子孙持世，财爻动与不动皆不可行，财临空破亦不可行。

子孙财星官星同动者，又可以行之，何也？以官鬼而制兄也。

野鹤曰：卦中官星不动，但遇兄弟持世，兄父发动及财爻持世化兄弟，百无一成。

即使成后，必有他故，终无食禄之方。

武试章第五十九（亦可以与文试参看）文试者，官父两重，武试者，首重官爻。

世破官空休指望，官兴财旺亦堪图。

世与官星有一而逢空破者，不须指望。

武场虽不大以父为重，余常得验，官父两旺者竟得抢元。

然又有财动生官竟得中者，何也？然其中必有隐事。

空赴武闱，皆为子孙持世。

子孙持世，子孙发动，即使力能扛鼎，百步穿杨，皆无益于事矣。

试期病阻乃因官鬼伤身。

官鬼克世，日月动爻克世，世动化鬼，化克世，非临场病阻，即有灾祸临身。

投麾效用入武从军章第六十官宜旺相，不宜空破休囚，财世两爻怕见刑冲克破。

世与官星皆旺动而化吉，财为禄养，岂宜日月刑冲。

世爻失陷及动而变凶，身之难系。

官星失陷及动而变凶，难许成名。

财爻失陷及动而变凶，无粮无禄，即使官旺，厨灶无烟。

唯喜官星持世，财动相生，财爻持世，官动相合，或官世临乎日月及岁月日建相生，或世动化吉，将来之卦拜可期，岂唯百夫之长而已耶！觉子曰：虽以此断，无不验者，但要识来人之意，彼若以名利而问，以此而决者是也。

如若尚未见用，占问可能收用否？又以官星为收用之官，官来生合世爻者必收，官爻克世及空破者不录。

如不知此窍，竟以官星断自己之功名如天远也。

署印谋差章第六十一财与官星不可有一而不旺。

子孙兄弟不可有一而动摇。

世陷财空不如守己。

官空世破且让他人。

用财而图者与援例同推。

衰世随鬼入墓，世动化克化鬼，子孙兄弟持世，谋署谋差自投罗网。

占面圣上书叩阍献策条陈劾奏章第六十二（凡占文书亦须采用）旺父持世，宜日月岁五以维持。

父母为文书章奏，持世合世必见准，再得岁五及日月动爻生合者，见用无疑。

兄弟临身，喜父母化吉而拱合。

兄弟持世，日月生之或世爻父母爻动而化吉或世化父母生世，以上皆得喜动龙颜，因文见用。

财爻持世破文书。

财爻持世、财爻发动克破文书，无益之奏。

倘得父母持世，财官同动者而又喜之，其故何也？以财动而生官，官动而生世也。

子福临身防降罚。

子孙为克官之神，有职之官章奏者不宜见之。

或持世或发动，轻则降罚，重则休官。

无职之人而章奏者，有两论之，须察来人之念，彼行此事，原为求名者，见必不成名。

彼行此事恐其有祸者，见之无祸。

世临空破，难以回天。

世临旬空月破及临绝化绝及入三墓者，不蒙见准，宜早知机。

世动变凶或日月岁五动爻冲克者，不唯难以回天，且防不测之祸。

子动临身，力能折槛。

或曰：“前说子动克官不宜见之，此喜子孙持世者，何也？”野鹤曰：“须看事之大小。有职之官行此事者，预料此事即不准行，无过于革职而已。子孙者即为克官之神也，欲保全功名，子孙发动，且勿行之。倘若条陈将相、诤谏君非，若得准行，名垂竹帛。如不见准，祸即其身，所以反喜子孙持世，即使殿折廷诤，可保无祸。古以子发乾宫为吉，非也！子孙为制鬼之福神，未闻独在乾宫而为福神也。”最忌官爻克世；犹嫌助鬼伤身。

官鬼克世已兆凶征，再加财动而助鬼者，其祸难免。

世爻变鬼、动化回头之克、随鬼入墓、卦得反吟、变绝、世被冲克者，事非重大，急宜止之。

岁五生身防受制，六爻恍惚且休行。

太岁生世必要入爻，不在爻中不能生世。

且如今岁子年须看卦中有子爻者是也。

虽以五爻生世为吉，亦防受克及空衰破绝，有生之名，无生之实。

如申月戊辰日占上书，得中孚之损：　丶官鬼卯木　 ○ 父母巳火 妻财子水丶丶兄弟未土 世丶丶兄弟丑土　丶官鬼卯木　丶父母巳火 应断曰：五位巳父生世，不宜巳火受克，此书宜止。

问曰：“有害否？”余曰：“巳火虽则不能生世，卦中无克世之爻，利害皆无。”后上之果不准行。

野鹤曰：凡书劾奏，果有兴利除害益于国者，舍身为国，虽蹈汤赴火而不辞，何用占卜？倘若事无关系，或因忿而抱不平，或以直而报怨，事在两可之间者，必得世与父爻皆无刑冲克破及岁五日月相生，方可行之。

倘爻中乱动而用神元神非旺非衰，或生少克多，六爻恍惚者，即宜止之，言出祸随，得不慎乎？父旺官生叨蒙赠爵，旺官持世，平步登云。

野鹤曰：断卦者最重来之不念之行，有为人者，有为己者，有为自身父母而雪怨者，有为保全人己之功名者，有为财利而行者，有为免自己之赔累者，有为辩下属之赔累者，事之多端，在人通变。

士民上书，虽则亦有忠心为国，亦有借此以作梯阶而求名也。

倘得官旺而父不旺，亦可许之赠职封官。

其故何也？彼之初念原为得官，文乃敲门之瓦耳，所以重官而不重文。

我念为名忌子孙之发动，我念为利忌兄弟以临身。

如丑月丙辰日出具伸枉保全功名，得大壮之夬卦：丶丶兄弟戌土　 × 子孙申金 子孙酉金　丶父母午火 世　丶兄弟辰土　丶官鬼寅木　丶妻财子水 应父母持世，月建文书极旺，但不宜子动伤官，七八月申金得令之秋，功名坏矣。

果蒙上台题保未蒙准行，八月削职。

此乃为名，父旺亦属无益。

占防参劾虑大计及已有事尚未结案者，世旺官忧心冰解，旺官持世喜照双眉。

世与官星旺相何虑何忧？再得日月动爻生扶，或得世爻官爻临乎日月及动而变吉，防参劾者何忧？已参而未结案者无忧，虑大计者不独无忧，定蒙卓异。

凡得旺官持世亦同此推。

如未月戊申日占因迟误军粮已被参劾，得丰之旅：　 × 官鬼戌土 妻财巳火丶丶父母申金 世　丶妻财午火　丶兄弟亥水丶丶官鬼丑土 应　 ○ 子孙卯木 官鬼辰土断曰：世临日建，月建生之，动出戌官又来相生，官爵无恙。

话人不以为然，岂知因获奇功，保本随至，功名乃复保全。

或曰：“卯木子孙发动，如何不克官？”余曰：“木绝于申，所以有救。”福世孙摇身化福，官空鬼破变爻伤。

子孙持世，子孙动于卦中，世动化子孙，官破官空及动化回头之克皆主罢职休官。

子动财空减禄罚俸。

兄弟持世，兄弟发动或财破财空，及财动化凶，倘得官爻旺相，罚俸而已。

官失陷利名双失。

身衰鬼克，贬责凌辱。

世衰不遇生扶，又有岁五日月动爻刑冲克世，或官动克世，或世随鬼墓，旺动化鬼化克及虎蛇刑克世爻者，轻则贬罚，重则刑狱。

或曰：“何以谓之轻重？”余曰：“轻者乃世爻之有救也，重者乃世爻休囚又被刑伤冲克也。”卦静世空又陷，林下闲人。

世空者，退休之兆，官又空破休囚者，削职无疑。

世陷逢生，杀兴何碍。

古有身空杀动避祸之征。

余以为非。

殊不知世爻空者，待出空之月日必遭其害，岂能避之？唯世空逢元神动而相生，卦中虽有忌神发动亦无碍矣。

待世爻出空之日，忌神反生元神而生世也。

官隆世陷，身辱官存，古有身边伏鬼若非空，官职犹在。

谓凡遇凶兆若得官爻持世或官伏世下而旺，虽见责罚而官职犹存。

野鹤曰：世遇五爻之克，若得官旺生合世爻及旺官持世，虽则逢辱，仍复为官。

身实官陷，位去身安。

世爻旺相不受伤克，官破官空及被刑冲克害，或动而变凶者，官禄虽失，身不逢伤。

养亲告病辞官章第六十三子旺子兴必能遂愿，官克官世总不如心。

子孙持世，子孙发动乃无官之累，必能遂我偷闲，若官星持世或官动克世合世，难脱利名韁锁。

告假不忌反吟，休致须宜化退。

告病及养亲乃暂归之事，得反吟卦者，乃应将来再任，故不忌之。

唯辞官者不宜见之，非目下屡辞反复，乃将来还入留台，若得伏吟，必不能行。

官化退，世爻化退，告假辞官皆能遂意。

世兴官星而化进神者，王事羁身，难于歇手。

修陵修河一切营造公务防患章第六十四福摇子动无忧，鬼克兄冲有患。

子孙持世子动卦中，事无忧虑，有始有终。

官鬼克世而受累，兄克兄动以赔财。

鬼兄持世者同推。

父世官生，因公加爵。

父母持世，官星动而生合世爻者，必因公事加官。

财与官旺，获利荣名。

旺官持世，财动而相生，不独因公得利，还许名荣。

旺财持世，世动化财生世，皆同此断。

六冲不久，六合坚牢。

工程皆以父爻为用神，用神不旺，或受冲克，又得六冲卦者，必不坚久。

化冲者亦然。

又看世爻旺否，世若休囚被克，将来必遭其害。

唯喜父爻旺相，又得六合卦者，永远坚牢。

野鹤曰：凡占公务，初入工程而防患宜子孙动摇无忧。

倘若已见虞而防患者，必有功名之虑。

子动以伤官也。

岂曰子动而无忧耶！初入工程，兄动以防赔财。

已见虞，兄动而防罚俸。

僧官道纪医官杂职阴阳寺官章第六十五僧官医官亦喜官爻发动。

旧系岂可文书发动，谓僧道医官占功名乃以子孙为用神，不宜父动而克子也。

野鹤曰：此非理也！若他人占僧道医人乃以子孙为用神，子孙旺相，道业高强。

父母兴隆，庸遇懦弱。

若僧道医家自占道艺，亦以子孙为用神。

子孙旺相，鬼服龙降。

今以自占功名，子动而克官也，如何反为用？非也！仍看官爻官星持世或日月动爻以相生，父母持世，或得旺官相生，其名必成。

阴阳杂职，俱以子动为嫌。

子孙动、子持世皆许必不成，名笃则以俗家求名同断。

功名到何品级章第六十六占法：水一火二木三金四土五。

官临火者，官居二品，官星属水，一品之尊。

野鹤曰：水止二数，位至公候者何以定之？官设九品，数止于五六七品者，何以定之？余得其法者，指占之法也。

我能公候否？我能将相否？我能一品否？我能入座否？旺官临日月，指可期。

官破及刑冲，终身失望。

子孙持世犹如止渴望梅。

官动生身，恰似探囊取物。

曾有邑宰问将来官至方面否？巳月乙卯日占得雷山小过，午火官星持世，后果官至事。

又子月乙亥日，官至方伯问将来能于开府否？连占三卦，子孙持世，后果降调而归。

又因占会试许之必中，又问可能鼎甲否？余曰：“必须再占一卦。”

卯月甲申日得节之蹇：玄武　 丶丶兄弟子水白虎 丶官鬼戌土螣蛇　 丶丶父母申金 应勾陈　 　 × 官鬼丑土 父母申金朱雀 ○ 子孙卯木 妻财午火青龙 ○ 妻财巳火 世　官鬼辰土断曰：古以蹇为不吉，余重用神。

此卦世临巳火，卯月生之，申日合之。

青龙持世，中鼎甲而无疑。

但非今科之鼎甲也。

公曰：“何也？”余曰：“世爻变出辰土之官，乃辰年之鼎甲也。”公曰：“此数暗合我机。

我少年得一预兆亦应辰年。”场毕即回。

至甲辰科殿试果得首唱传胪。

以教人指事而验者，无不难也，何必谆谆执古法而猜也！子占父功名章第六十七父旺官动相生，日月作官星而生父母，父旺化官，父官动而化吉皆许成名。

财克父，子动伤官，父官动而变凶，日月克官克父，或父爻官爻衰墓破绝，皆许无益。

如卯月壬辰日占父何时起用，得风水涣变夬：○ 父母卯木 子孙未土丶兄弟巳火 世 × 子孙未土 官鬼亥水 × 兄弟午火 子孙辰土丶子孙辰土 应 × 父母寅木 官鬼子水内卦寅木父母旺而化出子水之官，许寅年起用。

果应寅年仍以原品起用，后终于未年。

又以此卦悟之，初爻寅木父，寅年起用，上爻卯木父动化未墓，墓于未年。

占时未墓爻空，谓之空墓以待死。

所以终于实墓之年。

又因用神重迭，逢墓库以收藏也。

求财章第六十八诸书之论求财，弗如《黄金策》理真论确，屡试屡验，惜乎未经分别。

今以前段为总论，以后段分门类，使后贤易晓。

内有屡试而不验者，删之，余另得其验者增之。

财旺福兴，公私称意，财空福绝，上下违心。

上至国课，下至营谋，无不以财为用。

公占私卜皆以财为用神。

子孙者乃生助财爻之元神也，俱宜旺而化吉，又宜生合世爻，公私皆得如意。

若逢衰墓绝空，刑冲克害，动而变凶，日月冲破者，上下皆违心矣！有福无财，兄弟交重偏有望。

兄弟乃劫财之神，占财之最忌也。

财与兄爻同动，必主阻隔破耗。

倘若财爻静而不动及不上卦者，若得子孙与兄弟同动，又为可喜，兄动生子孙，故谓之有望。

财爻兄爻子孙爻俱动于卦中者，更为可喜。

其故何也？兄动生子，子动生财，其利甚厚，且有久远源流之利益也！兄与财动，官爻发动亦堪求。

兄爻与财爻同动而官鬼亦动者，亦许得财。

以官鬼制克兄爻之故耳。

财福俱无，莫若守株待兔。

财与子孙爻俱不现卦，或现于卦中又值休囚空破墓绝，或被刑冲克害，须宜株守，图则无益。

觉子曰：倘得日月为财，或伏而旺者，亦可求也。

父兄爻动，无殊缘木求鱼。

父动克福神，兄动克财爻，此二爻动于卦中，凡有所图，水中捞月。

如酉月戊午日占求财，得革卦：丶丶官鬼未土　丶父母酉金　丶兄弟亥水 世　丶兄弟亥水丶丶官鬼丑土　丶子孙卯木 应断曰：卦中财爻不现，亥水兄爻持世，父临月建生助兄爻，如缘木求鱼也。

多财反复，必须墓库以收藏。

卦中财临日月谓之太旺，或动变俱是财爻，日月又作财星谓之重迭。

若许求谋得意之时，须待财爻入墓之日。

且如水作财神，辰日而得，余仿此。

无鬼分争，又怕交重而阻滞。

兄弟乃争夺阻隔耗财之神，宜官鬼动而制之以免分争之患。

觉子曰：兄爻发动喜鬼动以制之，倘卦中兄爻安静者，又不宜乎鬼动，鬼动反泄财爻之气也，且有口舌。

兄如太过，反不克财。

旧注卦中一位兄爻动者，最为利害，如若兄弟爻多动者，反不劫财。

觉子曰：非也。

兄爻多者，待兄爻入墓之日及克损财爻之日必劫其财，谓之太旺者损之斯成。

世遇兄临，必难求望。

古以卦身临兄爻，难于求望，余因卦身不验，只以世爻为主。

兄爻持世，难遂图谋。

野鹤曰：全在人之通变。

兄弟而持世者，虽则为忌，亦有不当忌者。

如未月丁卯日占借贷，得晋卦：　丶官鬼巳火丶丶父母未土　丶兄弟酉金 世丶丶妻财卯木丶丶官鬼巳火丶丶父母未土 应断曰：虽则兄爻持世而曰无财，但喜卯日即是财星。

古以财爻持世冲世者必得，况应爻未土旺而生世，明日必获。

果于辰日得财。

应辰日者，世动逢合之日也。

又如巳月丁巳日占求财，得既济变涣卦：　 × 兄弟子水 应　子孙卯木　丶官鬼戌土丶丶父母申金　 ○ 兄弟亥水 世　妻财午火　 × 官鬼丑土 官鬼辰土　 ○ 子孙卯木 子孙寅木断曰：若占久远财者，则无财也。

若问目下之财，明日戊午必得，其故何也？兄临世爻，日破月破不克变出之财。

况日月俱作财来冲世，只因应爻而逢空，明日冲实，定送财来。

果于次日送来。

财来就我终须易，我去寻财必是难。

旧注凡遇财爻生世合世克世持世，皆谓之财来就我。

若卦中虽有财动，不来生合世爻，亦非我之财也。

野鹤曰：此说财不生合世爻非我之财，即如前二卦兄爻持世，何尝财来生合？总要断卦之人灵机应变，参悟其理，自然触类旁通，不可执之。

福爱财生，利源滚滚。

财得子动生之，如财之有源也，其利丰厚。

倘得子动化财，财动化子，皆同此断。

兄伤鬼克，口舌纷纷。

财爻持世，兄爻亦动者，不独劫财，还防伤已。

如若鬼动克世者更凶。

觉子曰：《黄金策》云兄连鬼克，口舌难逃。

谓兄动变鬼冲克世爻者，不独无财，还防口舌。

殊不知兄动变鬼，即是兄化回头之克，自顾不暇，又焉能冲克世爻也！财局合福德，成倍利源可许。

世与财爻或与子孙爻三合成局，诸占物阜财丰。

野鹤曰：须要在局中或是合成子孙财局生世方为全美。

倘如合成父局，劳碌辛苦。

合成兄局，破耗多端。

合成鬼局，口舌灾非，克世者更凶。

岁若逢劫杀，一年生意无聊。

劫杀者乃兄弟之爻也，兄临太岁，一年破耗。
