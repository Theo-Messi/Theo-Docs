---
title: 六壬大全(卷三)
editLink: true
---

## 《六壬大全》巻三 歌赋（一）

日辰

日上生日百事吉，昼将人助夜神庇；日上克日百不利，昼将人害夜鬼魅。日生上神百费出，日克上神事抑塞。日上之神去生辰，辰上之神来生日；日辰各受上神生，两家顺利有生意。日上之神去克辰，辰上之神来克日；日辰各受上神克，两家俱伤都不利。日上脱辰我脱他，辰上脱日他脱我；日辰各受上神脱，彼此防脱俱蹉跎。

日上之神见辰旺，辰上之神见日旺；日辰上各见旺神，静则为禄动遭网。日往临辰遭下克，自取卑幼凌犯推。辰来临日又克日，卑幼上门肆侵欺。二者皆名为乱首。父子兄弟各离析。日临辰上去受生，以尊从卑受包容。辰临日上来生日，彼自上门来周济。日临辰上去生辰，宅旺人衰虚耗频。辰临日上来脱日，亦主虚耗钱财是。日临辰上去克辰，事虽费力得财云。辰来临日受日克，尊长得财卑幼悲。

二者皆名为赘婿，日辰比和吉将吉。日上禄马主荣迁，日见辰马宅动言君子迁官，小人宅动。辰上日禄受屈抑，权摄不正此为占。日辰上各见徳神，再乘吉将进发真。若见六合和合事，不宜解散忧病祲。乘墓坐墓日辰同，俱主昏迷云雾中已上见鬼墓为暗鬼，尤当防。宾主不投懐猜忌，日辰互见害与刑。日辰逢败人宅颓，絶神结絶旧事宜。死气死神宜休息，若值空亡虚无实。日课不足心意焦，辰课不足家宅扰。若见卯酉为阻隔，魁罡蛇虎有伤折。

发用

日主外兮辰主内，四课各就日辰推日上两课发用主外事，辰上两课发用主内事。一二发用贵顺行，用在贵前事速成。三四发用天乙逆，用在贵后吉凶迟。四课发用名蓦逢，事主偶然或蓦成。用上克下事外来，利男利先卑小灾。用下克上事起内，利女利后尊长悲。下贼上兮神克官内战，事将成合搅扰言。用遭夹克名逼迫，身不自由受驱策。用克上下为隔将，隔断难合事不昌。用起长生凡谋遂，长生临墓发旧事。用败与死事壊毁，用絶事了人信至。用墓事缓病者悲，物在人归凶事旧凶事不发刑微。刑冲破害事阻隔，用空忧喜无实遮。克日忧身长上讼，克辰家宅不安寜。克时心动惊忧起，克末有始必无终。克命上神主得才，克年上神事必乖。丧吊事干有服人，休主疾病囚主刑。天将入庙喜愈喜，凶将归家亦不虑将凶亦不为祸。用岁中末或月日，移遰就近急速是。

真三光

三光者，日月星也三光，入课传立用，则吉凶咸倍。所以有三光之卦。今壬家以日为天烦，月为地烦，此言太阳太阴矣。若星则何取？大约甲乙日取木星，丙丁日取火星之类。或甲乙日取水星，丙丁日取木星，亦详六亲而言之。如日月星俱见传课，为真三光。或吉或凶，视课体断之，较常课更力倍。

真五星五行

天上五星，亦宜为天地盘视其相加，乃真五行也。如十将凶，亦不为祸。一月丙日寅时二刻之末，为箕六度，占事时太阳在尾三，以尾三加于箕六，如遇天盘流金星加于地盘，或尾火或室火度，是金为火所克。丙日以金为财妻，占财则求之必得，占妻则有病必亡。如天盘金星加于地盘，或氐土或胃土度，为逢生，占财与妻皆宜。

此言天盘流行五星加地盘本宿五行也，至于地盘亦有流星，当兼观之。但课内有本神五行矣，又有遁干，再论五星，头绪多耳，姑存之。

释十二将

贵神斗战莫论官，克日名为四闭看克日主事业失。若与日辰相生利若与日辰相生，百事皆利，福禄荣华万事安。

蛇日相生喜气至凡十二将固喜生日，亦要与乘神相生，不喜战克。如蛇乘木神则喜，乘水神则战，余仿此，战克忧惊在小儿。初传怪梦心无定，末传火烛卦中推其神上下带火木，更乘天地火煞，可取火厄。若在日上、宅上无救，主火厄。宅者，命前五辰是也。火光煞，正月在戌，逆行十二支。火烛煞，正月在巳顺行十二支，不克日则不用矣；克日伤人克宅焚宅。。

朱雀相生印信权其神乘木火土神，更有太岁贵人相生，有权握文字至。身不克则吉，克则凶，克日口舌定难安。初传祸发官事急注曰：在初传克日，急起口舌，末传身须有遰看注曰：谓朱雀飞腾遰路，言有遰信。若更乘天驿马，必有遰信至。又朱雀为交易文字。

六合从来福遂佳六合不克日，所求合和。若克日，忌合和，事不成，又主中损，更看何事断之。若见财，主合和中破财；若克禄，主官事，相克夫妇见乖差注曰：六合克日，夫妇口舌。若絶神、离神，主夫妇别离。若六合带今日干合，交加克战，必主分离。用在门户奸邪事注曰：若六合临卯酉，为门户，主有奸邪之事，乘于巳亥遰天涯六合乘巳亥，更加天驿马，或初传是道神，主有遰行。道神者，正庚、二辛、三甲、四癸、五壬、六乙、七丙、八丁、九戊、十己、十一庚、十二辛。

勾陈战斗福皆休，与日相违道路仇勾陈建干或有克日，官事并起，更没吉事，不克无凶。兼乗二马者，若在家，必有遰人来相害；虽在外，亦主道路不吉。中末二传俱吉利注曰：须别中末都吉，却来克勾陈，亦平平矣，也须禁系出身愁勾陈克日，如不是日上，作初传，却中未传生日，克勾陈不为凶。如在初传日辰上为鬼，中末传虽有吉将，亦凶矣。

青龙相生事皆和，更逢旺相福祥多。若与日干交相克，疾病伤财祸转恶注曰：若与日相生，不克战所求皆吉；更有气，不落空亡，或居福徳位上，建无内战，宜求财干事。若青龙克日，主破财。若作白虎阴神，兼克日，必死。若落空亡，则不凶。。

天空上下共相讼，得出狱兮病沉重。支神与日相克战，死亡奴畜小儿惊天空解凶，狱讼和。占病主凶，谓入空者，无名也，故灭人口。。

白虎皆凶须见详，男女分占断死亡。复有其神临卯酉，免死须归道路傍注曰：白虎阳神克日，主女子得之必死。白虎阴神克日，主男子得之必死。健者主病，病者主死。如白虎加卯酉临门，如不见凶，必有出入之理，谓白虎主道路也。

太常无克欢事寜，小吉同逢賔客迎。勾与日辰同聚会，事因酒食起官刑太常不克日，主酒食、賔客、欢乐。如克日，虽聚会，更妨因酒饭筵会起官事、破财。同勾陈克日，最凶。

元武相刑忌贼伤，破财官事主逃亡注曰：不克日无妨，克日主逃亡、遗失财，或只目人、或奸盗人相害也。类与日辰无战克，凶中就吉却无妨注曰：元武乗恶煞与日不克，何畏？生日宜求横财于阴私中。

太阴克日起奸私，终有阴人挠讼词注曰：太阴克日主奸淫；若乗寅申，口舌自消。同元武，主暗昧破财，若在末，不克日不用。奸神，春寅、夏亥、秋申、冬巳。邪神，正未逆行十二支。若太阴与二神并，必起奸邪事。更同卯酉为合类，同凶为恶定不疑。

天后相刑暗昧生，不逢战克必婚成注曰：天后克今日，主阴人口舌不明事。若临沭浴之方，或亥子卯酉，亦主淫乱起口舌。无战克，宜求婚亲，又宜求妇人之财也。子亥卯酉同传者，必见奸邪在狱庭注曰：若天后乗亥子卯酉，更初传乘沭浴，主奸事。更有勾陈克日，主官事至，牢狱不明也。

二字诀

卜人十件莫移时，三传日辰并来期，行年太岁合本命，见其二字决凶疑注曰：三传为三件，行年、本命为二件，太岁、来方、日上、辰上、正时，共十件。占课不出十件物事，其吉凶日上、三传、本命、行年六处最紧，外四事亦可思。寅亥遇之身主病注曰：课内三传、年命、日上若见寅亥有气克日，无救即主病。若更今日乗行之道，或六处有一处见白虎旺相克日者，即应矣，寅辰逢处狱囚迟课中、三传、年命、日上若见寅辰，主官事。再论日行之道及六处，有勾陈或朱雀克日，宜言官事。若不见勾陈克日，只初传与日在囚墓之中，亦主官事。子卯当逢占贼盗注曰：课有子卯，主贼盗。若更有元武克日，或元武克财，亦应。

又如不见元武克日克财，只见日财落空及受下尅，亦主盗贼失财。又如不见财落空及下克，只见财乗元武，为财去从贼。元武阴神克日，必见不明损财事，临时细详，马见巳亥在路岐注曰：巳亥主出入，若六处中有元武乘天驿马、六丁、遦神，主取财在外方。又天上正时加马，遰行，亦然。。丑入午传多咀呪注曰：六处有丑午，主呪骂口舌。更六处有朱雀，准验，酉未加之姑嫂离注曰：未为离神，酉为孤煞，二煞中建干克日在六处，必见离别夫妇。又更隔角，准应。隔角煞，乃未立辰未戌丑，酉立午酉子卯，皆名为隔角煞。若行年更立离神，准应。要知心中多犹豫，胜光传送事疑惑注曰：申为肺，乃传送。午为心，午加申主心有疑惑。。河魁行年临元武，身主须胡事不疑注曰：河魁为元武，建干尅日，即有一须胡人相害也。

通神集

凶神复行凶神位注曰：甲日用申酉，或建干庚辛，为白虎。在三传年命日上，更在今日三刑、四煞、六冲、六害，转凶。若白虎在今日三六合，贵神干合，虽凶亦减半矣，带煞被刑无制度注曰：论凶神凶将带煞，更坐三刑、六害、四煞、相冲，地下无制，大凶。若坐下克上，凶神有制，其凶稍减分数。戊日寅为白虎带煞，更临亥地，故曰被刑，大凶主死也。若亥中干克寅，其凶减半。救也不救复来伤注曰：若白虎带煞被刑，克日即凶。若三传年命日上却克得白虎，为救神。更看谁先到，若救神先到即吉，后到即不用。如戊日寅为白虎加亥，亥中水生木，必先到，主必凶。

若庚辛申酉在三传，被下制，虽在三合有路，却遇四煞、三刑、相冲、六害，为有制，后到即不救，不用矣，官灾流配死入墓注曰：前后凶煞，皆忌带煞被刑克日，若重则主死亡，轻则破财官事矣。吉将行来吉神助，更兼吉煞同支住注曰：龙合常是吉将，如所乘神两不战克，又不克日，更与日相生，即吉。总见白虎、元武，如生日，亦宜求财及遰行，见官则吉。《经》云：“吉神吉将还相生，喜事求财必然成。”又《寳监经》云：“吉神助今日，坐处不受制。更却无他克，百事大吉利。”有制伏则不吉，只言平平矣。吉神不解吉相生，自是官迁福禄聚注曰：吉神吉将，且忌解神，吉事必无矣。若凶神入辞，即吉。

五恶

水恶

落井沈河有死疑，逃亡贼盗去同推。天河地井相加见注曰：未辰相加为天河，子卯相加为地井是也。又曰辰为天河，未为地井，贼盗须教近水追。

河井相加日与辰，日辰又在水中存。二传俱金无土类，行者须交水溺人注曰：日干建得水，又三传或巳酉丑、申子辰，更天河加地井上，定主水溺人也。

元武要乘卯与子，临辰加未河井止。若教此煞克日辰，必主身亡在井死注曰：未中有井宿，如三传内更旺水，传中见元武，定主近水，或水中死也。如乙酉日，辰加未是天河加于地井，而日干若坐落空亡，遇此必有沉溺之患。

火恶

火恶从戍逆十二即月厌，蛇雀来尅日辰上。火烛从已顺十二，火厄宅身与谁是注曰：克日在身，克辰在宅。

土恶

三传年命纳音土，建者相兼寄空宿土空则崩。日干一元是土神，凶灾落崖塌墙屋注曰：三传年命皆是木，今日日干是土，更立在空亡地上，定主落崖塌房。有蛇虎，言死也。

金恶

行年夲命共三传，俱在刼亡丧吊间。日木逢金生恶煞，支忌应须见血残注曰：今日木干，有鬼贼克日，更兼血支、血忌，定主血病，或刃伤恶死。劫煞，正亥逆行四孟。岁前二辰为丧门，岁后二辰为吊客。血支，正月丑顺行十二辰。血忌，正丑、二未、三寅、四申、五卯、六酉、七辰、八戌、九巳、十亥、十一午、十二子。

木恶

日辰衰木见真金，三传无火却成迍。用起行神居空地木空则折，倒树折支压体凶。

二虎释

凶神正月起于辰，白虎交加克我身。行年又加雌虎煞，有剈须教虎哸人注曰：白虎煞，正月辰顺行十二。雌虎煞亦然。若与白虎并方应。

自缢

天地勾煞两相乘，白虎逢麻丝系身。更与空亡相会合，悬头白日在梁棚注曰：天绞煞，正月辰顺行十二。白虎见丝麻，主自缢。丝麻煞，正月卯逆行四仲，即与桃花咸池煞同。一本春寅、夏午、秋酉、冬子。

释疾病章

要知存亡看蛇虎注曰：男病看白虎，女病看天后，小儿看螣蛇。一本，小女子看太阴，俱怕阴神克日，阴阳二神分宾主注曰：男命忌白虎阴神克日，女命忌白虎阳神克日。阳命阴伤必死亡，阴命阳伤必哀举。白虎天后与螣蛇，克日须当病转加注曰：男怕白虎，女怕天后，小儿怕螣蛇，阴阳神各一克日，日或无气，或日落空亡，必死。阴与阳神各得地，行年被克死无差注曰：各者，各使阴神、阳神得地克日必死，克行年亦死。五行日时俱入墓，絶死空亡俱要忌。总有救神亦主凶，凶吉应期看日助注曰：俱忌今日干与正时落墓，或白虎、天后、螣蛇入墓，虽不见克日，亦死。如不见入墓，却今日干临在死絶地，亦凶。虽有救神、解神，亦不可用。若一岁至十五岁是小儿，忌螣蛇克日，必死是。

女儿忌螣蛇阴神克日，必死。又十五岁至五十男子，忌白虎气弱凶，女人忌白虎阴神，天后炁衰，克日亦主死。又五十至九十男，忌白虎旺克，女忌天后旺即死；老年妇人不宜见天后旺也。白虎入墓，壮岁畏；老年不畏矣。此论白虎阴阳男女与前异，并存之。后课主病又系小儿类。日上神白虎遁庚午克日。主死；阴神得六合，亦时遁得庚戌，克日。又行年见螣蛇，皆凶；以螣蛇在行年，故谓小儿矣。

五月未将甲申日丁卯时，乙巳人占。

辰

申

子

辰 子 戌 午

子 申 午 甲

酉戌亥子

申　　丑

未　　寅

午巳辰卯

车锹钁临门戸注曰：巳为丧车，申为锹，酉为钁，占病忌此三神，孝服死神兼旺位孝服煞，四孟在巳，四仲月在辰，四季月在丑。死神者，正月起巳，顺十二支；死神加日，或克日，必主哭泣。孝服煞常怕子孙爻上见。纵有解神生复解，也须沉滞灾难度注曰：课中白虎克日，更五行入墓，又有丧车等煞，纵有救神，合轻，亦难度耳。日上救神当正时注曰：得白虎等凶克日，占病主死。若日上神却克白虎为救，便不死。若更日上神当时有气，所事不畏矣，白虎阴神自战持注曰：白虎临地盘上下相克，又阴神克虎者，总克日亦不为凶。内有凶神并衰败，天年灾患瘥无疑注曰：虎之阴阳神自相克贼，又立于衰败地，总天年久患，亦瘥。

丁酉人，十一月丑将，癸丑日壬子时占，酉命人占。

寅

卯

辰

卯 寅 卯 寅

寅 丑 寅 癸

午未申酉

巳　　戌

辰　　亥

卯寅丑子

夲命上得戍克日，为白虎，主病凶，有死之厄。却日上寅为救神，当时能克制白虎，是以不死。日上有救，诸病不成凶，名曰患门有救耳。

释疾病形状章

初传重土噎咽喉注曰：初传为受病日，或不见重土，只取白虎，亦主咽喉病最紧，畏克气，亦凶气，即日干长生上神也，重金腹病泪交流金重克木，木主肝病。重水心滞小腹急重水克火主心病，重木腹胀似鼓牛。重火必须生喘急，若无重数虎当头注曰：占病形状，若初传犯重神主病急。先怕克气，后怕白虎克日，即死。如初传重神克炁，白虎不克日，虽病重不妨。五行五臓须同用，仰伏白虎一般求即重神也，上下或俱土俱金也。

注曰：论五行五臓相害，天上地下神俱一类，曰仰伏。如初传非重神，只取白虎，亦不碍。气者，日干之长生上神也。如重神不得地，不得令，亦不妨一般求。

用神为太乙，螣蛇病在头注曰：巳为螣蛇，俱是火。火炎上，旺主喘紧，败衰则主目赤、口疮、头痛。重旺主咽喉灾，此即重神也。乃指将神而言。元武登明上，眼目泪交流注曰：俱水润下，旺主小腹之灾，衰则逆上，主头目、眼病，重旺必心痛。天空临戍上，行歩不能遦注曰：天空戍土，主克肾。土旺则腰脚之苦，重则骨髓痛矣。勾陈在天罡，必主病咽喉注曰：俱土纯旺克日，主隔噎之灾。。传送与白虎，肢体也须忧注曰：重金旺，主流血灾。衰败主皮肤、痔疮灾。旺则折骨、伤筋。功曹青龙胯，肝胆胃相仇注曰：功曺青龙俱属木，主肝胆。旺则多风病，衰则损胃，饮食不节也。卯合胸脇病，女子损肌柔注曰：卯主骨肉，卯中谓有心宿，故言脇。旺则男子胸脇病，女则多风。太阴从魁上，肠痛肺中愁注曰衰则肾痛旺则咳?。子用天后位，男子本根由注曰：言子是万物之始，十干十二支之先，故言男子。水谓肾也，女子水绝，其病难稳。

太常同小吉，吐噎病难收注曰：太常小吉并主酒食，旺则主吐噎之病，衰则有瘦病。

黄肿衰则男心苦病痛女气短疮肿

求医方向章

男用天罡女用魁，加上行年是天机。功曹之下男取药，传送之方女求医。欲当针灸及丸散，五行五臓待医知注曰：男以辰加行年，女以戊加行年。男用天上功曺方求医，女用传送下求医。医神临亥，宜服汤药；医神临辰戌丑未，宜丸药；医神临木，必主有祟；是火宜灸，是金宜针，余仿此。天医克日，主医人用药不当。日克天医，主医人学医未精。月当直医神，月建前二便是天医，今日前二辰为当日当直天医，对冲便是地医。

照胆秘诀集

太岁

岁月为用天乙将，来占必定于君王。注云：太岁作贵人月建为发用，如乘吉神，定于王敇主成，乘凶将死气遭刑，必然闻奏朝廷。岁后临初年将良，遭囚得此赦者塲注云：太岁乃人君之象，天后乃皇后之象，行年日辰为用，占囚定遇赦恩解厄。太岁天罗枷械蔵，岁刑白虎见重丧日前一辰天罗杀，太岁若入天罗，有刑害，主枷械。用神若是岁刑，又为死气，克于日辰，主死人重见之。岁刑其日建刑辰，福去灾临有祸殃假如丑年辛巳日，丑为用，为刑日也。又如巳日正月寅用，是建刑辰。岁破用神多是失，月刑家口不安康用神被岁破，更乗天空、元武，主走失。岁为之四破，若用被月破杀，又直虎蛇无气将，主家长不安。月刑，寅刑巳，巳刑申是也。岁刑亦然。

日刑

日刑杀到忧妻妾，时刑阴小有灾殃用是日刑，又值虎蛇，主妻妾灾。勾陈又主官事，各用时刑，更与鬼克日，值朱勾，阴小官事。蛇虎主疾病，亦寅巳申刑之例。占宅忌见辰克日，斗战先看日克辰日为人，辰为宅，宅克人凶。若斗争财物，要日克辰。假如甲日申时，又为用，更囚死凶将，谋望不成。

用时

用时尅日多暗钝，欲谋定可为灾迍假如甲日申时，又为用，更囚死、凶将，谋望不成。发用占时两生日，百事有求从意觅假如甲日得亥时，更亥子发，用乘吉将旺相，大佳，主得尊长之恵，有合徳方的。刑害两人忌为鬼，谋间行盗人财毁注云：三刑六害若作日鬼加支局上，主官府损财。如加干局上，主恶人损、退人口、悲泣事。

支干

支干上下休蔵鬼，定是灾凶人财起注云：蔵鬼者，如午日亥加午作朱雀，谓午日以亥水为鬼，上见朱雀，又被亥水作鬼，故鬼胜也。又如乙日酉加辰作六合，并被酉金作鬼，故逾灾也。财须分别内兼外，求用无令鬼耗会注云：日财为外，支财为内。如日财临辰两课，名外财入内，图用遂意；支财入日二课，宜出则吉。若或良将相加，气不死废，必进财。如乘太岁二耗乃日鬼，休死，不须用，皆主不吉。将神有类支干与，此中内外要详虑注云：前论日为外，辰为内，殊不知类神内外。且如甲子以青龙为外，天后为内，看青龙临辰二位为进人口，乃外事；以天后临日二位，主内事，或动。以此前知则不悮。日阴克日日戴墓，暗钝抑塞多龃龉假如戊午日卯加辰，庚寅日午加丑，主暗钝屈伏，抑塞不足之事也。辰阴刑辰罡处孟，定招卑幼惊惶横假如甲子日，戌加亥是第四课，尅支为鬼，乃天罡加孟主杀在卑幼，惊恐不寜。

阴阳间克传蔵课，内外萦心成虑破注云：间尅乃日阳制辰阳，辰阴制日阴，此名杂滥，主内外不足。

三传

正课用神伤日辰，家门长幼不安存假如戊己日得卯木发用曲直。又如甲乙日得酉发用从革，主父母不安。又如申日得午发用炎上，寅日得酉发用从革，主卑幼不安。传凶阴吉惊无实，传吉阴凶吉不真假如甲申日，初传白虎，末传螣蛇为救，主惊不实。又如临日，初六合，末太阴，为破喜亦空。顺喜当观母用儿，数忧何弃课扶持注云：母传子乃春传夏也。假如甲乙日用午，是相气，为子孙之神，在传能御克木之金为救，取拘绊扶、散忧疑也。用空传复支与干，旧亁重新废欲完注云：空亡本无气之兆，作用而中末复归日辰上者，主重用事，复求意。阴阳互尅兼不傋，元合天后多私意假如甲子日戌加寅上，又如辛丑日酉加巳例，此二课主夫妇失义，不和好，此名芜淫课也。传化为阴分事端，两途切要勿忘看假如巳日占，见功曹为用，主尊者不和。此乃寅中有生火，凌巳中生金，虽生火，乃刑金之物动也。此例不可不明。又如罡加寅上，亦上下不和，虽木克土为财，殊不知辰中废水克下生火故也，凡遇生克，当自裁之。

戌卯

戌加卯上是合乡，传中支干理偏长。丙辛戊癸正相当，信至人归见福昌解曰：卯加戌合也，巳加子亦为合也，为三传俱合，此象主信至、外归之象。

辰卯

魁罡化鬼冲临宅，魑魅蔵家丧服白注云：天魁为坟，天罡为墓，若化鬼临支，为蔵伏尸魑魅。冲支亦主宅发怪。若不化鬼，定有持服之色。魁罡作鬼临年上，下贼侵凌暗酬党注云：魁罡为奴贼、凶恶人，元武为盗贼神，并日鬼加年，主有连累不明事。比合河魁两同用，心谋不一或干众注云：比合同心，魁为众事。占之此卦，主心意不定，或有干连众人事。罡乘天后阴人忌，有孕切虑伤胎气注云：天罡为土水天后之墓，兼为东南卑湿之辰。天后为厌医，如妇人行年有此，孕主足月伤胎，老幼生腹病之疾。

巳酉

从魁太乙墓同虎，临支宅有衣麻服注云：太乙为丧车，从魁为白服。五墓、死气、白虎、哭神如并加支上，必主有持服人，为用的。

巳亥

天倾西北日月随，地陷东南江海归。巳亥歉然不用疑，重求轻得告君知解曰：西北，亥地也，天倾西北。东南，巳地也。地陷东南，天地尚且不足，况于人乎？求三得二也。

亥子丑

三传亥子丑初终，阴小惊惶抑意重假如乙日寅加酉用，上逢太阴，谓甲乙本以寅卯为日新之气，丙丁以巳午为之，一同也。今乙日以寅为新气，加酉自负酉金，以下克上，乘太阴又克寅，上戴邱墓，此等课然必不明，占屈伏，暗钝之灾。

贵人

用同卯贵两加戸，意欲不足难守故注云：卯酉为门户。或天乙在上，为发用，主门户不意，生不寜之事。传包两贵并天德，见君干贵任南北注云：两贵，旦墓天乙也。徳神，如甲寅、乙申之类。传中有徳神，有贵人相生，宜用干君王，动摇吉利。贵朱空亡文书失，贵常龙马望官职。螣蛇入武见怪忙，龙乘金刼陷山罡玄武杀在支前四位，蛇入武为用，主见怪。青龙若直金刼煞为用，临刑害，主山罡，便缺陷。三刑六害同传日，蛇虎疾病朱官方朱勾为鬼，主官事。乘死神死气，凶。

朱雀

金雀同刑方失火，建破魁罡主折伤若传将是金，朱雀加临，又刑害，主火烛惊忧。若用是月破上，更凶，必主折伤。

雀龙

雀临小吉为飞望，徳同龙合喜婚良雀临小吉为用，又生气旺相，主飞望事。若日徳为用，又值龙合，主婚姻和合。

勾陈狱上囚追系，朱雀临狱哭泣扬勾陈若入天地狱，更遭罗网，或投墓中，主囚讼勾留。若雀临天地狱，主哭泣。更乗日鬼，主凶。吉神遭制凶神伏，忧喜两占虚祸福假如甲日申作青龙，丁日午白虎，忧喜皆无实。

龙虎

血神挟虎同刑害，日本年逢官病会血忌血支煞与白虎同加行年，或临日本，主血光、官府、病患之凶。龙入天罗问父来，虎来地网走官灾日前一位为天罗，支前一位为地网。青龙乗天罗至，比合相生，是主父母之事。白虎乗地网，主有官灾。地网煞与天罗煞对冲，又一说也。盗入青龙防喜贼，日刑时破血灾推若青龙乗盗神尅日，应喜事中有贼盗侵筭、走失、悮事，喜中有不意料事。。

白虎

虎同丧吊临年课，挟墓殃人情思惰太岁前二辰为丧门，后二辰为吊客，墓临家长行年、支干课位，必主有悲泣事。白虎倡狂满屋伤，青龙折足退财粮若虎乘木神战，及克日，主家长不寜。三传中见，日辰、行年、本命上逢之，定凶。若龙乘寅卯，吉。临申酉为用，主退损财物。辰戌阴空忧脱赚，勾陈斗打在寅乡太阴、天空乘魁罡为日鬼，相刑害发用，临日，主走失奴婢。鬼逐阴后临财上，宻意私谋鬼播扬鬼为阴度气，更乘阴后将，必阴私财有失。鬼形彰露象，不然妻有懐孕事。天后加卯为日才，主妇人掌门兴才。合后玄阴与卯酉，加临课位遭贼强卯与六合为私门，酉与太阴为蔽匿，玄武贼意，天后好诈，加日辰主贼盗。除定开危卯共未，龙常阴后可逃蔵假如正月甲戌日巳时西方，太冲乗太阴合危治位，入兵不伤身。玄武有权为走失，后三生气孕妻娘玄武克日主走失。若用是日后三辰，上值天后旺相，又主有孕妇，不亁进人口。玄武盗神贼入居，后合私门淫泆彰若用元武并盗神，主失脱。后合乗奸神，入到私门上，主有阴谋。阴阳不备，方用此说。

玄武持刀忧神刼，螣蛇丑午牛马伤玄武值金杀入传克日辰，主刼财帛。蛇乗丑，午上，见主牛马生灾。武入私门人欲走，后常逢空损衣裳。

天罗地网杀

罗网墓中忧狱系，医巫生气得财粮若入墓，占人行年上更值凶将，主官灾得祸。天医、天巫又值生气，主财粮。死神徳上为坟墄，生气墓方是宅塲若死神临徳神旺，主修坟墄事。生气杀若入墓上，主得房宅之事。

天狱煞

天狱凶将主亁病，地狱刑囚忧患疮日辰前一位是地狱煞。解曰：若用是天狱煞，值蛇虎主亁病。若用是地狱煞，主刑。克身，生恶疮。关龠持刑鬼用初，囚拘更视虎勾朱阫季神，龠孟神。持刑作鬼，乗虎、勾、朱神，主囚禁讼。

轩辕肘后经亦名玉女通神诀

课例区分事若何，先从卦体上包罗。三传四课明凶吉，将与神兮和不和。上下相生皆喜美，交相克战定瘿屙。将克神兮忧易解，神克将兮祸必多。如期要视终传上，好恶从兹更审歌。初来克末凶还甚，始被终贼祸自磨。初传克末传，喜即不成，凶即尤甚。末传克初传，则吉；更遇吉神吉将，吉尤甚，虽有凶自消矣。假使金神临火上，末传遇水必无他。纵有灾殃自消散，湏知福禄重嵬峩倘得土神，亦成吉庆，他皆仿此推之。

已前秘诀虽陈露，犹恐三传吉凶悮。假使土上用水神，末传木救无忧惧。忽然无救将复凶，未便极凶仍更虑。如还年上吉神临，遥克凶神何必怖假令正月癸未日寅时占，以登明加时，河魁临癸水，上克下为用，将得白虎凶将；中传小吉，将得太阴；末传天罡，将得螣蛇；此三传皆克癸日，又首尾俱凶将，三传俱不救也。如人行年二十八岁，行年在癸巳，上见功曹为六合，是木乃遥克三传土神，即为救神，必转祸为福也。如行年在寅，木亦遥克三传为救也。

如人行年立申，上见天乙为贵神，亦为救也；縡天乙贵人至尊之象也。用生终死忧最深，用死终生吉相聚生者是五行之所生之神也，死者是五行所葬之地。假令甲乙日，初传登明，末传小吉；丙丁日发用功曺，末传河魁；是用生终死也。庚辛日初用大吉，末传太乙；壬癸日初用天罡，末见传送，是用死终生也。顺道用传母见儿，失礼还因数传母。顺则为和失则旋，此是三传真秘语初传母，末传子，顺道也。

初传见子，末传见母，是失礼也。顺道即为喜美，失礼则为悖逆，所作稽留疑惑也。初用功曺木，末见胜光火，为初见母，末见子，谓木生火也。假令初用神后水，末传传送金，是初用子而末见母，为水本生于金也。喜不喜兮亲与踈，日辰之下辨相遇。母临于子为和喜，交克魁罡事必踈。

假令甲日神后水临甲木，是母临于子，为喜也。若还魁罡土临甲，是下克为踈，不美矣。初凶后吉终须吉，初吉后凶渐多凶。若遇徳生名有救，如逢刑杀恶神穷徳者，得也。若三传中遇徳神、生神者，卦虽凶而为救神，其凶可解也。若三传卦凶，更犯三刑、凶将者，其凶尤更深也。假令三月癸巳日午时占，月将从魁加时，传送金临巳火，下克上为用，是犯三刑也。谓已刑申，又更下克上为逆用也。

假令五月己亥日申时，以小吉加时，河魁临亥为用，五月死气在河魁，刼煞在亥，是下克上，俱有凶神。日辰救之其事缓，三传用救急能和若三传俱凶，却日辰上神救之，其事缓慢。如三传中有救神者，即变凶为吉也。假令正月丙辰日辰时占，以登明加时，胜光火临亥水为用，初传胜光，将得白虎；中传大吉，将得朱雀；末传传送，将得玄武；三传俱犯日辰，神将俱凶，日辰上神见神后，登明贵神遥克白虎凶神，此名日辰上神救三传也。

假令正月甲子日卯时占，以登明加时，河魁临寅为初传，中传胜光，末传功曹，河魁临寅，下克上，虽凶神却被末传功曹克之，更功曹为日之徳神，更末传克初传，更用死终生，传母见子，皆是三传相救者也。日徳支徳并生气，竒神天德解仪科。此上七神冲作救，日年传末记伊何。

凶卦遇之凶渐止，吉卦遇之吉庆多。日上阴阳非属己，辰上阴阳匪为他日上阴阳为用，事非止于自己；辰上阴阳为用，非止他人。阴内阳外各有理，阴往阳来可知委。阴主伏兮阳主行，阴暗损财阳损明用日辰之阴神，主内事；用日辰之阳神，主外事。日辰之阴神，主彼事；日辰之阳神，主自已之行事。日辰之阴神，主暗损财物；日辰之阳神，主明损财物。阴阳配在刚柔位，内外男女此中情。刚日下克内忧女，若有上克外男惊。

柔日下克还用外，上克下时凶内兴。日克神兮神克将，事从于内定吉凶。将克神兮神克日，吉凶自外决枯荣。魁罡上下并蛇虎，休囚为死旺为生魁罡凶神，蛇虎凶将，此二神二将相为用者，或在传中得四时之旺相气，若病者生，狱可脱也。若为用带四时休囚死气者，病者即重，狱未得脱。旺相为多休废少，更将物气证其情。旺则相乘十数之，相气因而倍更精凡用神及三传带旺相气者，为多数也。若用神及三传带休囚废气者，数之少者。更将物气卦证其由也。若旺相神，则相乘其数而进一位，是十数之也。

假令功曹临辰为用，是旺神者，即功曹数七，辰数五也，五七三十五也，数进一位则是三百五十，或三千五百也。若用相气神者，以少因多数而更倍之。假令太乙临申为用，太乙数四，申数七，四七二十八，更倍之，即五十六也。休言本数莫疑惑，死囚折减数皆轻。支干之数翻复筭，拘检卦内见其名若言休气神者，只言本支干数也。假令神后临戍为用，神后数九，戌数五，五兼九，是十四也。若用死囚气神者，即减其数，折半言之也。假令从魁临丙为用，从魁六数，丙七数，七六十三数，折只得一半，是六数半也。或只用神减半言之，从魁六，只言三数也。

亡盗行人知遰近，但寻此数自消停。其他万物皆如此，不可一途仍更宁。课逢旺孟有来意，旺仲必当朝夕期。死囚休废状如何，四般皆属过去事若发用旺孟神，或三传俱孟，即来占新发意之事。发用囚死休废者，皆主过去事也。假使季神当相气，旧事即今将欲至。孟神无气临相地，废仲还同抰此义。忽然相气临孟神，新事欲来须防备假令四季神卜临相气为用者，即占旧事再动之兆也。初用孟神无气，临相地，亦是占旧事动也。用废仲神临相地，亦主旧事动之。用神是孟临相气，亦是新事。

若占所事吉与凶，卦中神将言其意。不比遰事反吟同，比合伏吟近之事不比反吟为用者，主事迟迟也。比用与三六合伏吟，其用主事近邻。若占凶事与凶详，更克日辰凶可畏。日鬼辰鬼月破神，更兼刑害五般陈若占人为凶事来，卦得凶卦，更发用凶神恶将，更用神克日辰，其凶可畏，不能解救也。

日辰年上兼为用，吉卦先欢后却嗔。复有解神孤寡煞，忧喜无成是的真为前举事也。假令七月甲子日已时占，用起传送为日鬼，天罡为辰鬼；用起登明为日破神，末传遇之，亦不能成其吉也。如子上见小吉，为六害也。如太冲临子为用，是三刑也。遇此之杀者，吉事为凶。况若凶神恶将加之并者，尤甚。余者仿此推之，无不验也。孤辰寡宿者，春三月太乙为孤，大吉为寡，本法前孤后寡，余仿此推之。又甲子旬中河魁登明是孤辰寡宿，本法十干后二辰是也，又名空亡神也。

若此三煞在日辰上为用者，闻忧不忧，闻喜不喜，狱囚必脱，疾病得痊，占行人虚望，失财难寻也。余仿此而推之。若占吉事旺兼美，徳合重重多喜庆。徳生已说在前篇，三六合神传用起凡占，人来若问吉事，三传见旺相气及与日辰相生，神将不内战，又三传中用神合神见者，吉庆，即多求事谐合。事神年上两相生，此主所为皆得成。事神年上两相克，此主所为皆不得事神者，上用主事之神也。若事神与占人行年及年上神相生并加者，所占事亦得比合。纵得凶神恶将，亦不为害。

何以明其急与迟，但看天乙自然知。日辰在前为事急，支干在后迟无疑假令四月戊寅日午时，以传送加时，天罡临寅为用，大吉为贵神，临亥顺行，是用神日辰俱在贵神前，主事急速也。假令正月壬子日辰时占，以登明加时，胜光临壬为用，天乙加戌逆行，是用神与日辰俱在贵人后，主事迟慢。顺行利阳虽急速，常阴不能成福竒。逆行利阴复缓慢，龙合难为降喜仪天乙顺行虽利阳，如遇太常、太阴，不能成福庆。天乙逆行，利阴不利阳，主事迟缓也。虽青龙、六合，亦不能成其福竒。忽然贵神临二八，摇动不安主迁移。被刑带煞皆凶恶，神在外兮亦如斯若用神被刑带煞者，及凶将凶神，更神在外而煞在内，其卦尤凶。刑煞已注在前，加天罡加四季，即神在外，煞在内也。

天罡加四孟，即神在内，煞在外也。如天罡加四仲，神在门，煞即入也，余皆仿此。神将所主为月内，已往将来用意推。斗在日前灾已过，若居日后事还迟。忽然正当日辰上，凶吉只在朝夕期假令正月内以功曺为用者，事应月内，正月建寅也，是神将所主之月也。假令正月内用大吉，为已往之事，为十二月建丑。若用太冲，主将来事，二月建卯，为将来也。斗者，天罡也。天罡临今日前，其灾已过；天罡临今日之后，其灾未过；天罡临今日之上，灾发朝夕。假令甲日寄在寅，天罡临卯，事在今日前，灾已过；天罡加丑，事在今日后，为灾未过也；天罡正临甲上，为灾只在朝夕发也。

前言课例都分显，犹恐应期难尽善。用起太岁一年中，斗建发时当月见假令今年丁未年，以小吉未为用，事不出今年之中也。斗建，月建也。假令三月建辰，以天罡为用，事应在一月之内也。传辰旬内应期详，用日克期在朝晚假令戊子日，用起神后，是今日辰也，吉凶应一旬之内也。假令甲子日以功曺为用。是用日也。为甲寄在寅也。气首难过半月间，应?休言五日遰。得时不出八刻中，仔细记之心莫倦假令丙寅日立春。太乙为用。吉凶应在一气之中。主十五日之事也，谓丙寄在巳，故在太乙为气首之神应侯者。假令庚午日为鱼负冰，发用传送，吉凶应在一候之中，为庚在申传送，为候首之神，故用在五日之内也。更有应日未宣陈，吉凶之卦各言因。今日生我为吉日，克我干者是凶神课得吉卦者，以生今日者为用日。假令正月甲子日寅时占，其日是木，水能生之，合应在壬日，故云今日生我为吉日。若课得凶卦，以克今日为应日，假令戊日得凶卦，即应在甲日，甲木克其戊土，克我干者是凶神。

事神与日何亲属，或为父母或妻儿。或作鬼吏或兄弟，不离神将决因疑事神者，用神也，看今日与何亲属也。忽然兄弟为鬼吏，那知还被兄弟累。旺为官爵相钱财，死亡囚狱休病忌。忽然兄弟化为财，财物还从兄弟来忽然用神与今日为兄弟，更见鬼吏者，占人须防兄弟为累。假令今日丙丁日，用太乙胜光，为同类，忽然兄弟得玄武，却克丙丁，为兄弟化作鬼吏也。用旺鬼忧官厄，相鬼忧财物挠，用死鬼忧死丧哭泣，囚鬼忧囚狱，用休鬼忧病人。假令庚辛日以从魁为用神，是同类为兄弟，将得六合、青龙木，是兄弟化为财，即财物因兄弟上得来。或见凶神恶将，却因兄弟失财。大哉圣法实难测，须凭将神决疑惑。其事有长有不长，此即专寻立用乡课事有长有短，但寻立用神所临之乡看吉凶之事也。

若临冠带长生位，福禄重重更显扬。或值死囚休病地，官灾凶事不能当但立用神，若临冠带、长生、临官、帝旺有气之地，即有重重福禄；更得吉将，尤吉也。假令传送临未为用，是用神立冠带之位，余仿此推之。若用神临死、囚、休、病地者，官灾凶厄。假令神后临丑，是为用神临休衰之地，临寅为病地，临卯是死地，临辰为囚墓地也，他皆仿此推之。大要先须看日辰，次辨尊卑长幼分。

官人百姓从头记，贤徳奸邪次第陈须看日辰之体段，日为尊，辰为卑；日为老，辰为卑幼；日为官人、为贤徳，辰为百姓、为奸邪人。舟车水陆夫妻定，病鬼人宅表里寻。既往即须寻至处，为客方知有主人日为车，辰为舟；日陆，辰水；日为夫，辰为妻；日为病人，辰为鬼祟；日为人口，辰为家宅；日为表，辰为里；日为既往，辰为至处。出入但依南北路，左右须详男女身。使作往住知的当，有求人物见虚真日为出，辰为入；日为南，辰为北；日为左，辰为右；日为男，辰为女；日为往，辰为住；日为人，辰为物也。

弓箭网罗为猎师，鸟兽禽鳞所获因。干吉支伤顺为喜，干伤支吉逆为迍日为弓箭、网罗、猎师，辰为鸟兽、禽鳞、所获也。日上神克辰上神，顺也；辰上神克日上神，逆也。

支干相生旺有气，举动和合踈者亲。支干互伤带刑煞，休囚无气祸来臻支干上神若相生及旺相气，举动所求者吉。支干上下神交相克，更带休囚气，及披刑带煞，又无气主，所求皆多不遂。日辰大体已分明，更看行年合事情。行年克日为不及，日克年神失节名行年克日上神者，名曰不及也。日克行年上神者，名曰失节。假令占人三十七岁，行年在寅，今日丙上见大吉土，是行年寅克日上大吉土，是名不及也。假令寅年寅上见神后，水被日，大吉土克行年上水，名曰失节。用神若还害天乙，是为四闭凶不轻。应喜反怒解复结，用兹三事要消停用神遥克天乙贵人者，名曰四闭，喜者复怒，解者复翻。不及、失节、四闭之课，消息天官，断其吉凶也。卦体纪纲前已别，复有举为未尽说。百事三传见类神，与日相生为果决。

假令欲去见君王，须寻天乙为何方。酒食有无看小吉，衣物将来视太常如欲见贵人视天乙，求衣服、印绶视太常，酒食视小吉，财物视青龙，妇女视天后，罪囚视太阴，交易视六合，火光、词讼视朱雀，斗讼、淹留视勾陈，病人视白虎，惊恐、怪异视螣蛇，欺诞、诈伪视天空，盗贼、遗亡视元武。凡所求望、动止、百事，于三传中见其用神，并为今日相生者，所求望事必果决也。明举三事将为例，欲求他课自消详，此是神仙肘后，诀能晓乾坤掌内蔵。

大六壬玉成歌

六壬元妙有灵机，支干神将辨安危。克冲刑破休衰害，七者言凶必定期日为君，为尊，为官人。支为已，为宅，为卑幼，为物。一克、二刑、三破、四冲、五害、六休、七囚，神将相变，内外相克，上下相刑，传中相破，或见上下相害，又是囚死休气加干支及传者，凶也。凡占见刑气克干，无气作初传动者，为凶。徳合相生并旺气，此神相访福来随徳者，如己在甲之类，及支前五辰之徳合、三六合也。相生子母相归，旺相有气，大抵无气神将不能害有气神将也。旺相、相生、徳合者通。

将是神兮神是将，若得青龙便是寅天之十二将，便是十二神也。如乙日见虎便是徳矣。又如甲日见青龙入辰两课，为外人入内也。日主尊外并人类，辰为卑内宅兼身日主尊长之类。辰为卑幼，为宅，为已身。占时考校日和辰，是财是鬼是何神占时将与日辰考校吉凶内外，如甲子日寅时并又得子时，主凶。见机两用艰难险，疑惑先难后易伸。知一每事须云近，遥克当传主遰寻知一卦者，占贼盗皆主近。占事皆近应。遥克主遰应，遥遰也。元胎生下病人占，当用下生定有婴元胎卦，四孟上生下者，主人病。三传四孟加长生处，主事及孕育事，老少亁病俱凶也。神遥克日名蒿矢，日遥克神弹射名主暗昧口舌遥遰事，有客至不可容过夜，必主口舌。反吟占事休言定，往复双双两事因。常占须主身离动，不动人情有怨欺反吟常占主身动，不动主人情不足之兆。

伏吟举动心无遂，刚主行人到戸庭。三交凶吉皆因内，昴星蛇虎定凶危三交，凶将主釡鸣，天空主失物，龙常雀主迁官，勾后阴主走失，蛇虎主讼。三交卦皆主内，昴星主外。见蛇虎入传，病死，讼枷锁，太阴主暗昧事。岁月受伤克为用，虎临丧吊哭声归太岁月建受克为用，得凶将，主长上灾。虎临年命，丧吊为用，有凶祸之事也。必岁月在传方是。三刑为鬼人家破，日鬼用扶官职辉三刑为传，蛇虎克战，带凶煞伤日辰，主家破人亡也。日鬼为用生行年本命者，主迁官之兆。

墓神加日身灾滞，支临干上所为危日墓加日，主身有灾滞。支为卑，干为尊，若卑加尊，所依皆危。岁月死虎加年命，相刑之月气归云岁乗死神、白虎加年命者死。假令申年戊辰日伏吟占，行年在寅，四月申为死神，同岁虎伤刑行年者，主四月死。申为死神刑行年寅也。此言太岁乗白虎为死神也。日鬼加临辰两课，门中官吏乃相萦日之官鬼来加内两课，主官吏到门也。《毕法谓》“鬼临三四讼灾随”也。吉将遭伤求事阻，休囚归传也不成吉将初战，求吉事不成。休衰之气为传，亦主无成。

时伤年命入传来，必然卒暴有惊忧占时克年命，又乃入传，至卒暴惊恐之事入三阴课也。徳神动处吉相随，反遭刑制见凶危日之徳神临日辰为用，上下相生者，主有大喜庆也。返遭刑制者，如己日见寅加申酉，徳神受克也，及将乗白虎，又或寅上见申酉，名无徳。支上有鬼家移动，干若逢之人主忧。日课对隔主人离，内之值时宅破期日之两课有对神隔将，主家宅离隔也。假令乙日干上见六合乗酉，内二课有对神隔将，主家离隔。假令丙日朱雀乗亥加干是也。

阴神却受阳神克，退除阴小人堕胎第二课受第一课克者，主退阴人口之象。四课相间干内外，传用冲支宅不寜课间四课相间，事须内外也。假令丙辰日亥时丑将，四课相隔阙，以将言之，元武走失，虎勾朱贵主讼，发用或传神冲支者，主宅不寜。子孙阴刼同加日，逆乱欺凌尊上人子孙爻乗太阴刼杀加日，主卑小逆乱，欺凌尊上人也。

用将支类家中事，三合支辰眷属亲传用天将与支类者，主内事。如巳午日传见蛇雀者是也。支辰三传合，或传日三合，皆属眷爱。只如占盗，见支合为玄武，主亲人所盗也。天空在未井多怪，兼主人遭疾病萦天空乗井煞加未入传，主宅中井损，厕、竈、门皆准阙，主宅中人患宿疾也。从魁同虎住干支，宅中须言有孝人酉主孝服，乗虎加干支，主宅上人孝服也。。白虎或乗日辰墓，来临内外亦？迍。传带凶将冲干支，疾病人灾官事至三传内有一神冲干，主人灾冲；支宅灾，主人病，或官事，并以内外言之。本日墓与蛇虎并，棺椁坟灾欲动兴本日墓与蛇虎临宅神并日辰传中，主有凶祸之事也。宅神日前五辰，或命前五辰也。占身用与纳音详，相生有喜克时殃发用克日之纳音者身灾，相生则吉也。父母临干忧子孙，雀伤支日閙如篁日上父母带凶将、恶杀加日，主子孙有疾病也。雀克日辰，主文字、口舌、閙吵。

子息见时官事解，妻财尊位岂安康？水乘火将皆惊恐，勾雀同传多讼伤蛇雀乗子亥，主惊恐、暗昧、口舌相伤。勾雀同入传者，主鬭讼之事。卯乘前二招唇吻，罡作朱雀狱讼囚卯乘朱雀，主口舌之事。罡乘朱雀，主入狱之事。荧惑加寅音信至，太阴为用主阴谋朱雀乘寅，遰信至。

太阴为用，主机谋不欲人知事。天魁立用须干众，若加寅卯狱追收戌主众，必有干众之事。戌加寅卯为用，或加行年本命，主讼狱之事。昼夜贵人传共见，或同日徳动髙尊。天空立用事无凭，前四带合勾引情天空立用，占求事须三次失信无成。天空不实之神也。支干与勾陈合者，主有勾引之情也。后阴？发暗阴谋，传出贵前将主明后阴玄为用，是天乙之私气，皆主阴暗不明之事。若三传为用，却传出天乙前者，先暗后得明矣。恶将从来只说凶，若逢生合却欢欣虎蛇雀勾空皆属凶将，若不战却生日辰，反吉。凶将若战，或生日辰不战、比合，为有喜也。

贵临巳亥多反覆，罡加癸水主蔵名贵人临地盘巳亥上，主事有反覆之意。天罡鱼龙之物，下临癸水，主蔵避逃形，如得水蔵之象也。假令癸酉日寅时巳将，主蔵逃也。为辰加癸为用，余仿此。支干发用岁神临，所望遰大及朝廷必主遰大之望，非细微之事。縡太岁临干支为用，或岁君发用是也。占时发用当日言，太岁连传三二年占时发用，应在当日。太岁相传，却三二年事，必迟却三二年。支干入传为事连，岁建并煞亦如然干支入传中者，占事主速。岁月建共入传，或杀刑重，亦主速也。

旺相气发必欲速，休囚死气皆迟延春木旺、火相，四时各以类推。发用或传阳、传顺，事又速也。休囚死气为用，三传逆，又传入天乙后，主事迟，目下未成也。日阴辰阴用为合，更乗吉将待求成凡干三合在日阴发用，主外亲事。在辰阴发用，主内亲事。支三合亦然。日辰相？无凶将，亦主他来相合因日辰相并得吉将，主合事也。

三传带合须求事，类就其干众所占三六合多，主干求事。假令甲乙日上见寅卯入传，及丙上见巳午皆众用之事也。用与时伤干支凶，若生干支福兴荣乃天网卦也。用与时同克日，则外灾；克支，则内灾。占时兴用生干，主外喜；生支，主内福集门。地足天头加酉卯，将乗蛇虎遰行为戌亥为天头，辰巳为地足。若加卯酉为用，更乗蛇虎为将者，主遰行道路之事。斩关遦子身当动，支来日课亦如然二卦主身动之象。支来日上之两课，亦主身动。故日为外，支为内，故主动也。天驿二马为初用，参星白虎动行神日之驿马及天马为用者，亦主身动。参星者，传送也，虎为路神也，为用必动。？空直财遭贼盗，财伤年命斗争因日之财神乗玄武、天空，或为旬空者，主失财。若财神克年命，主因财而争或失。或陷空亡须主失，刼亡下克盗为真财在空亡，须主失财。刼杀同财，却又遭刼。杀下克者，多招窃盗也。外财入内多财喜，忽然大旺货物起日之财入支二课，是外财入内，多主求财之意也。内见外财者，主货物起求财，余依此也。

伤破须观天上神，财入传来天将伤假令癸日巳午为财，入传或发用，上见水将克者，财破。如财遭天将破失，是伤也。官鬼下临财位上，阴私用事畏人彰假令己酉日申将巳时，卯是日鬼，下临子水乡是也。天盘日鬼加地盘日之财位，阴私用事，畏人知也。日往支辰亲识至，返遭刑克被凶侵日来支上两课者，主外人至，及进人口也。火主其明水主暗，失明只为火难任发用克日，蛇雀临巳午，主明信动。后玄临亥子，主暗信动。火属阳，水属阴，故火明水暗也。

火临亥子，为失明，主虚忧、惊恐事。少多大小详衰旺，旺多衰少细推寻占物数多少大小者，皆以系神将旺相为多，休囚为少。月厌丁符与将空，伤干怪动好沉吟月厌，正月起戌逆行十二辰。丁者，六甲旬中之丁，及蛇亦是。符，直符也，甲日巳，乙日辰，丙日卯，丁日寅，戊日丑，己日午，庚日未，辛日申，壬日酉，癸日戌是也。将空者，天将不曽遦到之地，却于天上乗之。假令龙不到戌亥，却天上亥与戌为龙，乃是将空之地，余依此。又月厌、丁符、将空伤日辰，必主怪梦之事。取怪之状，以类神主之。

生死二气常顺用，飞魂？魄畏来临生气，正月起子顺行，对生气为死气。飞魂，正月起亥顺行十二辰。丧魄，正月起未逆行四季，未辰丑戌。此二煞乗凶将加临年命日辰、发用，必定有死絶之象也。天鬼或与蛇雀并，宅舎须忧火烛惊关神，春丑、夏辰、秋未、冬戌，如入传加日辰，有勾牵之灾。飞祸，春申、夏寅、秋巳、冬亥，不宜动用，进人口、求事皆主灾横。如加日辰年用，不利战，宜守旧则吉也。关神动处身灾滞，飞祸之神忌临辰。遦都天盗并天贼，六辛便是五亡神遦都煞，甲已日丑，乙庚日子，丙辛日寅，丁壬日巳，戊癸日申。天盗，春卯、夏午、秋酉、冬子。天贼者，正月起丑逆行四季，与玄武并临日辰年命者，主盗贼发动必矣。

旬中六辛便是五亡煞，刑克日辰年命，主盗亡也。虏都不可漏商税，天车出外必遭伤虏都，甲己未，乙庚午，丙辛申，丁壬亥，戊癸寅，加日辰不可漏税，作私事。天车，春丑、夏辰、秋未、冬戌，出门忌此煞，必主惊恐。天喜相和喜庆多，解神忧喜见消磨天喜，春戌、夏丑、秋辰、冬未，与吉将并，日辰人年上见，大吉利也。解神，外有起法，逢此者乃吉神也。

成神为用总皆成，天目家中有鬼神成神，正五九巳，二六十申，三七十一亥，四八十二寅，与吉将并临，主事成就。天目，春辰、夏未、秋戌、冬丑，占宅有祟。迷惑始为终不记，刑亡终并事遭凶迷惑，正月起丑逆行四季，占事遇之迷惑不已。刑亡，正戌、二亥、三子、四丑、五申、六酉、七辰、八巳、九午、十未、十一寅、十二卯，又与勾虎加年命传中，刑害日辰，主市曹赴法死。金神四煞占来凶，凶将相并祸重重金神，即破碎。四煞，即天杀金神，孟月酉，仲月巳，季月丑。四煞，亥卯未在戌，巳酉丑在辰，申子辰在未，寅午戌在丑。此二煞即吉将亦凶，其应速。金煞与四煞与凶将加年命日辰传用者，祸大重也。吉神吉将不相生，喜事论之未必成。

凶将凶神无贼害，忧疑却得见和平虽是吉将，缘却克战日辰，喜而必凶。占喜不成，凶将不克日辰，占忧事必散而和平矣。轨深不离衰休克，灵验应须学玉成六壬之法，千经万论，各不出于旺相、相生、德合则吉，比和凶事不成，若休衰刑克则凶事将成，吉事不就。来经考验古贤文，翻成新句乐同人。永挂清台而默秘，玉成歌指细推寻。

心 印 赋

月将

月将独为福德神，能除殃咎祸难侵。喜事难成忧事散，本命逢之见得真。

月将前支或后支，三位占来作此时，或进或退事多疑，退保无灾进喜期。

如子为月将，丑为前支，亥为后支，若逢之吉，逢进为有喜，逢退为无忧。

太岁

岁临本命事堪详，支逢家长不安康。常人逢之事乖张，君子遇之有吉祥。

太岁临支为入宅，主家不安，临身命亦然，常人主官府忧，君子主利见贵。

岁冲便为岁破神，天空玄武莫相并。遗亡走失怪事频，支干逢来尤得真。

岁前五位岁宅君，后五须知岁墓神。蛇虎祸来有灾迍，门灾阴小不安宁。

如寅年，未为宅君，酉为岁墓。

岁命相逢岁里欢，三刑克害主凶残。建边见福月内安，干上逢祥日下端。

太岁上神与本命上神相生、德合者，岁中之喜；若相刑克害者，一岁之灾。月建上神同断。

岁破加临月破中，上下相逢财物空。吉将逢来忧可容，若见凶神凶更凶。

月破人情有不和，失财疾病扰求多。凡事不成争奈何，惟解冤仇自消磨。

月破即月冲。

干支

日上神与命上神，相生合喜福来亲。六害相逢自成嗔，三刑冲克亦为迍。

日命相合为福祥，日来克命喜相当；命若克日见灾殃，反复推穷理最长。

日上神克命上神，为财喜之兆。如命上神克日上神，为不利，凡事不顺也。

日辰上见墓神加，病者无痊灾可嗟；失人失约路途赊，若当时日来临家。

如正月庚寅日，大吉在寅，行人病死。

用起遥克与日干，救神制鬼却为欢。丁日愁逢传用子，丁上辰居吉又安。

如丁卯日，子加卯为蒿矢，遥克丁，丁上见罡为救，不为忧也。

三合俱在日加临，支上皆同上下寻。或合喜事或婚姻，最好相宜望信音。

巳加申、辰加酉、卯加戌，此三课俱合也。成合婚、望信音，吉庆也。

支辰三合为眷亲，假如子日见申辰。惟有巳酉丑三辰，岁中必定别阴人。

凡支辰三合，皆为亲眷，进人口之象，惟巳酉丑主阴人别离之兆。

支神三合发用来，加刑受克骨肉灾。天后阴人事萦怀，定知年内必见乖。

支神三合发用为亲眷。若刑害交克，骨肉疾病灾兆。后、阴主阴人水灾，玄武、天空主逃亡之兆。

日辰传逢两破神，破财失脱事皆空。恩人断绝亲不亲，事多乖错不和情。

甲申返吟之类。

支破临支作用初，自因妻妾不安居。玄空见退事不无，螣蛇失脱上同居。

支破者，辰冲也。须是支上为用。乘阴、后主阴人、小口灾，乘天空、玄武主退损象，螣蛇主灾惑不定，怪梦，失脱奴婢财帛之兆。

占时

贵人用起卜时辰，干贵图谋百事成。常人官府喜重重，求利求迁可以荣。

时逢朱雀象文书，或求资讯或同途。丙丁巳午又同居，秘密流传法不虚。

时逢朱雀，又与丙、丁、巳、午同宫，主文书。

占时时里有灾祥，诸煞天官务共详。克日为恶必凶伤，日财吉将喜能昌。

子

子临四季虎来并，小口频频灾病重。岁为丑未戌加辰，卑幼年中命见迍。

子为小口，制于四季。土克水，又乘白虎，主子孙灾。四季为太岁而加子，主年死小口也。

子来加巳为极阳，戊癸为合吉则昌。若逢蛇虎无福祥，合乘不遂事乖张。

子为一阳，至巳为六阳，是极阳。子中癸水，巳中戊土，相合，吉将，有气则昌。凶将则凶也。

子丑相加事必成，更逢吉将转欢欣。旺相加临神合神，进取婚姻两事成。

子丑相加，合处为用也。

丑

丑加巳上乘合龙，贵来举荐两相同。阳道消兮阳渐治，用神此理主父凶。

丑为二阳，至巳上为极阳，若极则阴生，为阳道消，则阴治也。更乘龙、合，主暗求私祷事，不然主父凶。

寅

寅加酉上为用初，中未末与子上居，行人远至及文书，传墓为来有一失。

卯辰

乙庚用起见天罡，地上同辰亦此方。象主争夺须预防，或于失脱见乖张。

乙庚遁庚辰，辰在乙，主失脱并争夺事。卯子作六合为日鬼，内外阴私。

庚酉辛寅若加临，寅若加日病来侵。卯加三位木就金，利遂名成两称心。

庚、酉、辛，乃申、酉、戌也，寅若加临三位，更乘恶将，为有病来占。寅卯皆木也，寅临三位为病，何也？答曰：寅为天之栋梁，临金为损折之象，故主疾病，为利名为遂也。卯为太冲，临金，有雕斲成器之象也。

寅卯并辰上见魁，戌加三位酒食推。旧事有财新事悲，虎临仆逃足病时。

寅乃青龙之位，卯乃六合之位，辰中有乙木，戌中有辛金，若戌加寅卯辰，则为酒食也。白虎主病，又为道路。天魁为奴，又为人足。若非仆逃，则主足病也。

天罡为用象如何，旧事重新灾自磨。酉前带众事皆和，干求长者福禄多。

天罡为用，利占旧事。天罡，利见大人。

官魁须分有奴人，转官迁职喜氤氲；常人疾病或官刑，莫使常流取次闻。

天罡克干为官魁。

巳

太乙加临子占初，戌乃为铸巳为炉。君子迁官或音书，常人官府事忧疑。

巳加子为铸印卦，仕人吉，常人主官忧也。

巳为初传命上金（财也），用财临命法幽深。干财得遂喜相随，财物无烦别用心。

初传克命上神，主利求财。

天乙登明为用初，阴阳不备亦同途。交克用事神不殊，事先不足后有余。

巳为双女亥双鱼，用起须知两事俱。或求或动皆音书，他人别处吉收扶。

巳亥发用，主两事动，或望间信，个人别处事皆吉。即返吟课也。

午

胜光克日为螣蛇，阴人离散事堪嗟。若不休妻及淫邪，不然孕妇在其家。

午为一阴生，主妇人离散。若不休妻，必淫邪，不然孕妇淫泆事。

胜光用贵加支神，宅中发愿赛神明。辛日临亥最为亲，圣法流传事更真。

胜光临亥为德乡，婚姻有象不相当。立名四绝病人亡，隔绝旧事可参详。

午加亥上，德合也，虽主婚姻事，则主不成，绝乡故也。若发用在四立上，又克日者，病人死。利解释事，绝故也。

午加亥上见极阴，胜光为火火为心。心神荧惑疑虑真，总疑灾害不相亲。

午为一阴之地，至亥为极阴。隆光属火，在人为心，临亥被克，必有疑惑之理。

未

胜光太乙主文书，用或来加命上居，更逢贵雀莫踌蹰，若见龙常皆可图。

午加酉上吉相扶，进取求迁疑可图。逢凶恐怪有忧疑，先是疑难后得苏。

午者，火也，加酉金，死，必是疑怕之事，终则吉也。谓高盖乘轩卦也，主隔中通也。

申

申加巳上六合神，玄胎生年又为真。六合内战子灾迍，不然谋妁议婚姻。

为长生玄胎也，生婚姻有成之象。六合为子息也，乘申、酉为内战，主子孙灾病。

年命上逢传送申，传送临时灾病侵。更加凶将伏沉昏，庚申白虎位酉金。

酉

酉加巳上用朱禽，青龙贵位要加临。干贵求财有信音，三事占来多称心。

酉加巳上，乘朱雀，宜占信音。青龙宜占财帛，贵人宜干贵。

初传年命有从魁，从魁不乐有忧疑。为财为信有凶期，吉将逢来百事宜。

酉为八月建，刑位在内，德位在外，主行肃独立核算气，万物雕零啾唧，忧疑不乐。忌乘刑将。若乘吉将，主先忧后喜。

天上从魁酉作鸡，鸡能报信法堪依。上临本命事相宜，信息须知早晚归。

日辰、年命、三传、太岁见酉，乘朱雀，主信。

戌

占人命上见魁罡，来情必动往他方。天驿二马用更当，须知此法归为良。

天马，正月午，顺行六阳辰。魁罡、二马临命主动，发用亦然。

亥

登明忽来传上居，干求贵位必悬鱼。卯未同传事不虚，祈祷求人见福余。

登明刑害虎朱勾，狱讼争论事不休。凡事如芽残未谋，欲动求人疑不周。

亥为自刑，又为极阴之位，若乘白、朱、勾，必有讼狱之象。亥为十月，万物收藏之象，惟有求用，随进退，不自快也。

贵神

贵人临命喜非常，有喜无忧百事昌。凶中尚乃免灾殃，吉事占来尤福祥。

求贵先须看所乘，贵上神详命上神。三刑克害事难成，德合相生便可亲。

天乙所乘神与命上神交互生、合、德、比为吉，刑、冲、破、害、克战者为凶，不可干求也。

昼夜贵人临命宫，夜得日贵互相同。壬癸最宜用太冲，大宜干贵百相从。

贵人冲处是天空，常人虚诈却难容，君子文书有始终，利占奏对必遭逢。

天空为直符、奏书之神。君子德之为文书，利益。小人得之，不可托人，奸诈之兆。

五行遥合或德乡，贵人合处两相当。癸日弹射太乙方，动望须知有吉祥。

贵人用事皆吉。癸日弹射，巳为日德；辛日蒿矢，巳为日合。皆用太乙是也。远行干事吉祥。

螣蛇

螣蛇所主告君知，本命逢来大端疑。十分干事九分时，常怀犹豫意迟迟。

螣蛇玄武用初传，专主朝朝事必然。午加亥上意同缘，五行受气孕胎言。

螣蛇家住丁巳，玄武家住癸亥，巳、亥见胎神，妇人占之，专主身孕。午加亥、酉加寅、子居巳、卯临申，俱同也。

螣蛇玄武作初中，须知终处见青龙。用临支上定其宗，失财失物与灾凶。

螣蛇玄武共青龙，三传共见不为凶。玄武象龟龙蛇同，龙蛇物类喜重重。

三将一体，须是甲戊庚三日得润下卦，在秋冬时占之为福也。

朱雀

朱雀克日事纷纭，望事求财总不成。妇人为挠不合情，百章诀内见甚真。

朱雀乘神克天乙，不可干贵、文书事。

朱雀临神克日支，定知宅上祸殃随。不然门户讼官词，此法微妙更幽奇。

朱雀来乘卯临申，多因信息在他程。三传和合期有成，门前问信有来真。

朱雀为信，卯亦主信，加申为绝，主信至也。

占人命上见朱禽，象主文书及信音。王相相生作加临，合处须知事称心。

朱雀临命，主文书、信音，若与命克、刑、冲、破、害，为凶信，凡事不成；生、合、德、比则吉。

勾陈

用起命上见勾陈，百般留滞屈难伸。不然事有两般心，诸般秘法必然云。

发用、命上见勾陈，占人主留滞、两头事，及求谋托人用意也。

青龙

占财紧要视青龙，用起或加在命宫。加临王相相生处，须知财利喜重重。

青龙乃财神，日辰、三传、年命及时上逢之有财，若王相尤吉。

五行生处见青龙，财帛如意事相容。壬癸日占申上逢，丙丁火日功曹同。

龙作鬼与墓，主病缠身。

天空

酉作天空巳上临，须知中处是太阴。走婢失财不称心，阴空一位理还深。

酉即太阴，乘天空主失财、走婢，临巳上为双女也。

白虎

庚辛白虎作初传，更言占者病连绵。三月辛未申时占，死气飞祸昴星言。

如三月辛未日申时占，阴人久病也。

白虎乘神克命宫，假土生人见太冲。兼与恶煞一路同，须知月上病来临。

虎克命宫主灾病，命克虎亦然。

玄武

玄武传来暗遗财，盗贼淫乖事须乖。惟见功曹得和谐，寅亥相合身不灾。

玄武往癸亥，乘寅为合，主进人口。

太阴

用起阴武何所宜，阴私得助暗扶持。常人见处有忧疑，君子托人见贵奇。

太阴、玄武发用，主心间谋事不欲人知，或托人有阴私之意、惊灾疑惑之事。

天后

天后乘克死绝乡，母及妇女灾病伤。若不离逃病在床，巳加亥位未卯当。

天后为阴人，临死绝乡，或母、妻女灾，以应天后受克。巳乘天后临亥，绝地受克。未乘天后临卯，死绝受克，主阴人灾。

三传

三传克日是为侵，卯酉居上变其神。螣蛇朱雀应六丁，户后门前见怪频。

三传先看克日辰，次观日克察为真。神将克处吉凶门，此法玄妙最分明。

三传中先看克日者为事神。无克日，取日克者为事神。克者为灾，生者为福，日克者为财。干克初、初克中、中克末，利求财，极准。

行人未至看三传，三传顺行人未还。刚日伏吟会时间，三传退逆见团圆。

柔日伏吟，三传顺行，未来。刚日伏吟来也。

用始为终相见时，更详诸煞可为之。上头地下交互克，圣法流传事不疑。

五月占，天马在寅，加午，为始终相加也。五月厌在午，午加戌，戌加午是也。

三位相连作三传，占者须知进退间。进行千里见回还，退则不久还再迁。

如丑加子，退中有进，子加丑，进中有退，而以进退之象。进必回还，退则却迁也。

曲直

三传亥卯未相期，曲直为名春旺时。托人干贵见相知，暗求私祷事相宜。

亥卯未为天门，主征诏、贵人事。卯为私门，主阴私、隐匿，宜求祷，干贵人事成也。

关隔

酉上功曹共太冲，卯边四季土皆同。此名关隔俱难通，逢金逢木却相容。

此二例，若日辰，年命上有救，隔中通也。

四绝

午加亥上酉加寅，子居巳位卯居申。诸经名此为四绝，结绝旧事最为真。（四绝亦主胎孕）

用临绝地，主结旧事。更乘朱雀，为信息也。

天喜

天喜加临本命来，忧疑心惊不为灾。君子迁官百事谐，常人财利称心怀。

天喜主忧事散也。

天马

天马加临本命逢，驿马须知事亦同。迁官承诏喜重重，出行远动吉祥逢。

天马克日复临支，得此须知失脱事。后阴玄武又来期，破财人口走东西。

天马为干鬼，临支发用，如四月丁丑日酉时，必有走失之事。

占财

占财紧要视三财，日辰命上细推排。三传生日如王相，定知凡事有和谐。

如春占，庚子日返吟课，亥生人是也。何为三财？

三传俱作日之财，得此须知长上灾。金日曲直必见乖，木来克土不和谐。

日财临命是来情，必得财帛喜事成。假令巳午克申酉，日上逢金命酉寅。

若日上神克命上神，为财喜之兆。

克应

百事皆详克应时，五行墓绝俱预知。假令用神见从魁，便于寅丑日为期。

用神绝处、见墓，人来，信至也。

行人

若问来人在与亡，行人年上在何方。不系三传日辰藏，魁罡临处可消详。

年临年处为所在之方。若不知生死，以行年临孟为在，仲病，季死。不知行年，以天罡加阳孟不安，加阴孟小病，加阳仲不死，加阴仲死，加阳季不死，加阴季死。

病符常来岁后居，支上逢之宅不虞。若临年上咎难除，蛇虎尤凶法不虚。

若克日辰凶转乖，吉来旧岁事和谐。若逢丧吊两凶神，日辰年上用为迍。

白虎更兼死气病，岁内频频见哭声。

岁前二神为丧门，岁后二辰为吊客。临日辰、年上主灾，更与死气、死神、白虎并者，主死亡。

吊客初传白虎乡，日辰逢之骨肉伤。若在外传主外丧，复寻年命细推详。

丧、吊乘白虎为用，或在日辰上，主有骨肉死亡兆。若在中末传见之，主外丧之兆。年命逢之亦然。

病符临命为用初，玄胎并处亦同途。事之未定病未除，重叠阻难后方苏。

病符与玄胎病，主先难后苏也。巳加申，亥加寅。

空亡

空亡用起喜无成，忧灾虽有不为迍。托人虚诈不实情，要遂当在别旬中。

空亡发用，忧喜俱不成。久病凶，新病安。干求谋事，过旬方成。

天地上下作空亡，财物占来最可伤。问事不实忧得散，罪可消除病可康。

空亡克日事百端，走失人物有欺瞒。安闲守分免祸残，干事求财难又难。

六壬大全卷三终
