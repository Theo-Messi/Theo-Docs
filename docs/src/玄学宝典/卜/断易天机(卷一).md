---
title: 断易天机(卷一)
editLink: true
---

## 《断易天机》卷一

六十甲子纳音例

甲子乙丑海中金，丙寅丁卯炉中火，戊辰己巳大林木，庚午辛未路旁土，壬申癸酉剑锋金，

甲戌乙亥山头火，丙子丁丑涧下水，戊寅己卯城头土，庚辰辛巳白腊金，壬午癸未杨柳木，

甲申乙酉泉中水，丙戌丁亥屋上土，戊子己丑霹雳火，庚寅辛卯松柏木，壬辰癸巳长流水，

甲午乙未沙中金，丙申丁酉山下火，戊戌己亥平地木，庚子辛丑壁上土，壬寅癸卯金箔金，

甲辰乙巳覆灯火，丙午丁未天河水，戊申己酉大驿土，庚戌辛亥钗钏金，壬子癸丑桑柘木，

甲寅乙卯大溪水，丙辰丁巳沙中土，戊午己未天上火，庚申辛酉石榴木，壬戌癸亥大海水。

以钱代蓍卜龟法

（此标题似宜修改为：以钱代蓍摇卦法）

将铜钱三枚放手心，双手紧扣几分钟，心中除去杂念，只想要问之事，晃动铜钱，掷于桌上，共六次。

两正一背：为单为阳，记作“丶”，

一正二背：为拆为阴，记作“丶丶”，

三个背面：为重为阳，记作“○”，

三个正面：为交为阴，记作“×”，

“○”谓阳动，仍为“丶”，

“×”谓阴动，仍为“丶丶”，

“○”和“×”为卦中动爻，阳动变阴，阴动变阳。

一点“丶”为少阳，二点“丶丶”为少阴，“○”为老阳，“×”为老阴。

点卦由下向上。

八卦正象

乾三连， 坤六断， 震仰盂， 艮覆碗，

离中虚， 坎中满， 兑上缺， 巽下断。

八卦所属

乾天属金，坎水属水，艮山属土，震雷属木，巽风属木，离火属火，坤地属土，兑泽属金。

六十四卦象例

乾宫八卦（金）

乾为天 天风姤 天山遁 天地否 风地观 山地剥 火地晋 火天大有

兑宫八卦（金）

兑为泽 泽水困 泽地萃 泽山咸 水山蹇 地山谦 雷山小过 雷泽归妹

离宫八卦（火）

离为火 火山旅 火风鼎 火水未济 山水蒙 风水涣 天水讼 天火同人

震宫八卦（金）

震为雷 雷地豫 雷水解 雷风恒 地风升 水风井 泽风大过 泽雷随

巽宫八卦（木）

巽为风 风天小畜 风火家人 风雷益 天雷无妄 火雷噬嗑 山雷颐 山风蛊

坎宫八卦（水）

坎为水 水泽节 水雷屯 水火既济 泽火革 雷火丰 地火明夷 地水师

艮宫八卦（土）

艮为山 山火贲 山天大畜 山泽损 火泽睽 天泽履 风泽中孚 风山渐

坤宫八卦（土）

坤为地 地雷复 地泽临 地天泰 雷天大壮 泽天夬 水天需 水地比

安世应法

卦分八宫。

凡八纯卦，世爻安在上六爻，第二卦世在初爻，第三卦世在二爻，第四卦世在三爻，第五卦世在四爻，第六卦世在五爻，第七卦为游魂卦世在四爻，第八卦为归魂卦世在三爻。

与世爻隔两位为应爻。

世爻为自己，应爻为他人他事。

纳支捷法歌

乾坎艮震为阳位，子寅辰子初爻是，巽离坤兑卦为阴，丑卯未巳初爻寻。

阳顺阴逆隔节数，用前纳甲并所属，若能以此手中推，浑天甲子不难知。

八卦浑天纳甲图

在八卦的六爻中，不仅有地支排列，也有天干排列，纳干法是把十天干分别纳入八卦。

如乾纳甲壬，就是将乾卦内三爻地支配以天干甲，外三爻地支配以天干壬。

坤纳乙癸，坎纳戊，艮纳丙，兑纳丁，离纳己，震纳庚，巽纳辛。

附：八宫六爻纳干支表

爻位 乾 坤 坎???? 艮 兑 离 震 巽

上六 壬戌土 癸酉金 戊子水 丙寅木 丁未土 己巳火 庚戌土 辛卯木

五爻 壬申金 癸亥水 戊戌土 丙子水 丁酉金 己未土 庚申金 辛巳火

四爻 壬午火 癸丑土 戊申金 丙戌土 丁亥水 己酉金 庚午火 辛未土

三爻 甲辰土 乙卯木 戊午火 丙申金 丁丑土 己亥水 庚辰土 辛酉金

二爻 甲寅木 乙巳火 戊辰土 丙午火 丁卯木 己丑土 庚寅木 辛亥水

初爻 甲子水 乙未土 戊寅木 丙辰土 丁巳火 己卯木 庚子水 辛丑土

纳甲捷法诗断

乾金甲子外壬午，坎水戊寅外戊申，艮土丙辰外丙戌，震木庚子庚午临，

巽木辛丑并辛未，离火己卯己酉寻，坤土乙未加癸丑，兑金丁巳丁亥辰。

干支所属

东方甲乙寅卯木，南方丙丁巳午火，中央戊己辰戌丑未土，西方庚辛申酉金，北方壬癸亥子水。

定五行法

（此标题似宜修改为：五行相生相克法）

金生水、水生木、木生火、火生土、土生金。

金克木、木克土、土克水、水克火、火克金。

金见金、木见木、水见水、火见火、土见土。

（注：“金见金、木见木、水见水、火见火、土见土”，不为生克，当为比和。

此段内容，似不宜放在此节。为保存原著原貌，存此。读者可参考。）

五行配卦

（此标题似宜修改为：五行六亲配卦法）

生我者父母，我生者子孙，我克者妻财，克我者官鬼，比和者兄弟。

（注：这里的“我”，是指和卦宫的五行属性相同者。

如：乾宫八个卦的属性为金，其八个卦中，凡五行属金的爻即为“我”。

因为“比和者兄弟”，所以，此爻的六亲就配为兄弟爻）

八卦六亲捷法

乾兑金兄土父传，木财火鬼水子源。

震巽木兄水父母，金鬼火子财属土。

坤艮土兄水为财，木鬼金子火父来。

离宫木父土子孙，水鬼金财火弟兄。

坎宫木子兄属水，金父火财土为鬼。

（注：此歌诀是对八宫卦爻配六亲的定法。

以乾兑宫为例：“乾兑金兄土父传，木财火鬼水子源”。

是指此两宫的卦，其五行属金的爻，就配兄弟，属土的爻就配父母，属木的爻就配妻财，属火的爻就配官鬼，属水的爻就配子孙。其他宫的卦仿此配六亲。）

六亲持世吉凶歌

父母持世身忧否，身代文书及官鬼。

夫妻相克不同床，到老用求他姓子。

子孙持世事无忧，官事从来了便休，求财此时应未得，营生作事有来由。

官鬼持世事难安，占身不病也遭官，财物此时忧失脱，骨肉分离会合难。

财爻持世主财荣，若要求财定称心，更得子孙临应上，官鬼从他断不成。

兄弟持世克妻财，忧官未了事还来，鬼旺正当忧口舌，身强必定损其财。

定卦身

子午持世身居初，丑未持世身居二，寅申持世身居三，卯酉持世身在四，辰戌持世身为五，巳亥持世身在六。

（注：此歌诀是以世爻定卦身的方法，也可以称为“世卦身”，和后面所说的“月卦身”是不一样的，请读者注意区别。）

六神属五行

青龙属木，朱雀属火，勾陈属土，鰧蛇属土，白虎属金，玄武属水。

起六神法

卦爻 甲乙 丙丁 戊 己 庚辛 壬癸

上爻 玄武 青龙 朱雀 勾陈 鰧蛇 白虎

五爻 白虎 玄武 青龙 朱雀 勾陈 鰧蛇

四爻 鰧蛇 白虎 玄武 青龙 朱雀 勾陈

三爻 勾陈 鰧蛇 白虎 玄武 青龙 朱雀

二爻 朱雀 勾陈 鰧蛇 白虎 玄武 青龙

初爻 青龙 朱雀 勾陈 鰧蛇 白虎 玄武

（注：六神也称为六兽。《卜筮全书》有一起例歌诀，“甲乙起青龙，丙丁起朱雀，戊日起勾陈，己日起螣蛇，庚辛起白虎，壬癸起玄武。俱从下起至上”。此歌诀是六神配六爻的起例方法。

如：“甲乙起青龙”，就是当天干是甲或者乙的日子起卦，就从初爻开始配青龙，二爻配朱雀，三爻配勾陈，四爻配螣蛇，五爻配白虎，六爻配玄武。“丙丁起朱雀，戊日起勾陈，己日起螣蛇，庚辛起白虎，壬癸起玄武。”仿此。读者可参考此歌诀，帮助记忆。）

字画折卦属

乾一，兑二，离三，震四，巽五，坎六，艮七，坤八。

周易卦数（也称为先天卦数）：乾一，兑二，离三，震四，巽五，坎六，艮七，坤八。

起卦以八除之，皆不拘数目多少，如不满八，即以作卦；如一八除不尽，再除，直到除尽八数，以零（注：“零”指余数）作卦；如得八数整，即是坤卦也，更不必除。

起爻以六除，以零（注：“零”指余数）作（动）爻，如不满六，只用此数为（动）爻，不必再除；如满六数之外，则以六除，以零数（注：“零数”指余数）为（动）爻；如一六除不尽，再除，直到除尽，六数以零（注：此处的“零”字，当为“上爻”之误。）为（动）爻。

如看一爻动者，是阳爻则变阴，二爻动者，是阴（爻则）变阳也。

（注：此节是描述用字的笔画数起卦的方法。）

八卦纳浑天甲子总论

乾为天、为君、为父，有覆万物之功，刚之正直，遂秉金德而生呼九者，九是阳之数极；甲者阳干之首，壬者阳干之末，子气始升之神，而冲于午，故得纳甲子，以壬午继之。

（注：甲子纳初爻，壬午纳四爻。

后面所述仿此。）

坤为地、为母，有发生、载万物之功，柔顺利贞，遂秉土德而生呼六者，六是阴中之数；乙者阴干之首，癸者阴干之末，未者阴气以升之神，冲于丑。

（故纳乙未，以癸丑继之。）

继之乾称君父，既乘金德而生，遂以六庚配与长子震，六辛配与长女巽。

子午属庚，所以震得庚子，以庚午继之；丑未属辛，所以巽纳辛丑，以辛未继之。

阳唱阴和，夫唱妇随，故以事付于坤。

坤称老母，既乘土德而生，遂将六戊配与中男坎，六己配与中女离。

寅申属戊，所以坎纳得戊寅，以戊申继之；卯酉属己，离纳得己卯，以己酉继之。

坤为母之道。

在家从父，出嫁从夫，夫殁从子，故以事与子。

坤乘土德是阴土，以木为夫，夫生者为子，故以火为子；遂以六丙配与少男艮，六丁配与少女兑；所以兑纳得丁巳，以丁亥继之。

（艮纳得丙辰，丙戌继之。）

六十甲子以因前所配所属，以取远近而纳五音也。

六十甲子纳音例

甲子乙丑甲午乙未，为子午属庚，丑未属辛；从甲子甲午数至庚，从乙丑乙未数至辛，皆得七者；西方素皇之气，所以纳音是金，故也。

丙寅丁卯丙申丁酉，为寅申属戊，卯酉属己；从丙寅丙申数至戊，丁卯丁酉数至己，皆得三也；三者南丹天之气，所以纳音是火，故也。

戊辰己巳戊戌己亥，为辰戌属丙，巳亥属丁；从戊辰戊戌数至丙，从己巳己亥数至丁，皆得九也；九者东方九阳之气，所以纳音是木也。

庚午辛未庚子辛丑，为言各得其所，属（注：“属”是否为“庚”之误。）午为乙；乙者中方总流之气，所以纳音是土也。

（注：此解说牵强附会，学者注意识别。）

丙子丁丑丙午丁未，从子午（注：子午指丙子丙午。）数至庚，从丑未数至辛，皆得五也；五者北方之气，所以纳音属水也。

推五行生旺

长生、沐浴、冠带、临官、帝旺、衰、病、死、墓、绝、胎、养。

假如求财，看财在何爻。

若在金爻，就从巳上起长生，沐浴（午）、冠带（未）、临官（申）、帝旺（酉）、衰（戌）、病（亥）、死（子）、墓（丑）、绝（寅）、胎（卯）、养（辰），顺数一宫一位。

木长生在亥，火长生到寅，水土长生居申，顺轮十二位。

如遇长生、临官、帝旺之地，凡事则发也；遇衰、病、死、绝之乡，凡事废也；逢墓则藏，胎养则生。

掌图

掌图将左手四指为之

（注：无手掌图附入，以下列方图代，待有图再补入。）

巳 午 未 申

辰 夏 秋 酉

卯 春 冬 戌

寅 丑 子 亥

子宫为坎，卯宫为震，午宫为离，酉宫为兑，丑寅为艮，辰巳为巽，未申为坤，戌亥为乾。

诗曰：

圣人作易取诸身，掌合乾坤造化真，十二宫中推祸福，可知灵验应如神。

金长生在巳，木长生在亥，火长生在寅，水土长生在申。

金沐浴在午，木沐浴在子，火沐浴在卯，水土沐浴在酉。

金冠带在未，木冠带在丑，火冠带在辰，水土冠带在戌。

金临官在申，木临官在寅，火临官在巳，水土临官在亥。

金帝旺在酉，木帝旺在卯，火帝旺在午，水土帝旺在子。

金衰在戌，木衰在辰，火衰在未，水土衰在丑。

金病在亥，木病在巳，火病在申，水土病在寅。

金死在子，木死在午，火死在酉，水土死在卯。

金墓在丑，木墓在未，火墓在戌，水土墓在辰。

金绝在寅，木绝在申，火绝在亥，水土绝在巳。

金胎在卯，木胎在酉，火胎在子，水土胎在午。

金养在辰，木养在戌，火养在丑，水土养在未。

十二月建

正月建寅，二月建卯，三月建辰，四月建巳，五月建午，六月建未，七月建申，八月建酉，九月建戌，十月建亥，十一月建子，十二月建丑。

推四季旺神

春木旺，秋金旺，夏火旺，冬水旺。

当生者旺，所生者相，生我者休，克我者囚，我克者死。永为定规。

春：寅卯木旺，巳午火相，辰戌丑未土死，申酉金囚，亥子水休。

夏：巳午火旺，辰戌丑未土相，申酉金死，亥子水囚，寅卯木休。

秋：申酉金旺，亥子水相，寅卯木死，死午火囚，辰戌丑未土休。

冬：亥子水旺，寅卯木相，巳午火死，辰戌丑未土囚，申酉金休。

[推八卦八节旺废图]

巽 立夏 离 夏至 坤 立秋

震 春分 兑 秋分

艮 立春 坎 冬至 乾 立冬

旺、相、胎、没、死、休、囚、废，周而复始顺数是也。

上图立春从艮位顺数，余仿此。

附表：

旺 相 胎 没 死 休 囚 废

立春 艮 震 巽 离 坤 兑 乾 坎

春分 震 巽 离 坤 兑 乾 坎 艮

立夏 巽 离 坤 兑 乾 坎 艮 震

夏至 离 坤 兑 乾 坎 艮 震 巽

立秋 坤 兑 乾 坎 艮 震 巽 离

秋分 兑 乾 坎 艮 震 巽 离 坤

立冬 乾 坎 艮 震 巽 离 坤 兑

冬至 坎 艮 震 巽 离 坤 兑 乾

吉神歌诀

一、论十天干：

甲乙丙丁戊己庚辛壬癸

二、论十二地支；

子丑寅卯辰巳午未申酉戌亥

三、论十干合：

甲与己合、乙与庚合、丙与辛合、丁与壬合、戊与癸合。

四、十二支合：

子与丑合、寅与亥合、卯与戌合、辰与酉合、巳与申合、午与未合。

五、论三合局：

寅午戌合火局，巳酉丑合金局，申子辰合水局，亥卯未合木局。

六、论天元禄：

甲禄在寅，乙禄在卯，丙戊禄巳，丁己禄午，庚禄申，辛禄酉，壬禄在亥，癸禄在子。

七、论驿马：（若卜行人，遇日辰克行人爻，驿马动立至。）

寅午戌马在申，申子辰马在寅，巳酉丑马在亥，亥卯未马在巳。

假如：寅午戌日，申爻是驿马，酉：六害；戌：华盖；亥：劫杀；子：灾杀；丑：天杀；寅：地杀；卯：年杀；辰：月杀；巳：亡神；午：将星；未：攀鞍。

八、论天乙贵人：

甲戊并牛羊，乙己鼠猴乡，丙丁猪鸡位，壬癸兔蛇藏，庚辛逢虎马，此是贵人方。

九、福星贵人：

甲丙相邀入虎乡，更逢鼠穴最高强。

戊申己未丁宜亥，乙癸逢牛福禄昌。

庚趁马头辛带巳，壬骑龙背喜非常。

十、论天喜：

春戌夏丑为天喜，秋辰冬未三三止。

正月戌、二月亥、三月子，顺轮十二位是也。

十一、论天德：

春亥夏寅天德随，秋巳冬申君需知。

正月从亥上起，顺轮十二位是也。

十二、论月德：

春未夏戌月德临，七丑十龙可追寻。

正月从未上起，顺轮十二位是也。

十三、天月二德：

正丁二坤宫，三壬四辛同，五乾六甲上，七癸八艮同，九丙十居乙，子巽丑庚中。

十四、月解：

月解正二起于申，三四还从酉上临，五六之月居戌上，七八能行亥上存，九十之月临午位，子丑两月未宫停。

病人有此解神，天医上卦即病愈也。

十五、日解：

甲己逢蛇乙庚猴，丙辛逢虎丁壬牛，戊癸鸡啼官事散，病人无药不须忧。

官事若得旺发即散也。

十六、天医：

天医正卯二猪临，三月随丑四未寻，五蛇六兔七居亥，八丑九羊十巳存，十一再来寻卯上，十二亥上作医人。病人有此爻上卦，必主名医下药有效也。

十七、天赦：

春戊寅，夏甲午，秋戊申，冬甲子。

十八、喝散：

春巳夏居申，秋猪冬到寅，官事若遇此，喝散不由人。

十九、活曜：

天嗣：春水、夏木、秋土、冬金。

皇恩贵：春亥、夏申、秋未、冬午。

二十、皇恩大赦：

正戌、二丑、三寅、四巳、五酉、六卯、七子、八午、九亥、十辰、十一申、十二未。

二十一、天解：

春寅、夏巳、秋申、冬亥。

二十二、官事看日解：

甲乙蛇头戊己寅，庚辛酉位丙丁申，壬癸但从卯位是，官事消除百事宁。

二十三、外解神：

正五九月居子上，二六十月在巳宫，三七十一辰上是，四八十二居申中。此爻动，灾患随散吉。

二十四、日解：

甲己日亥，乙庚日申，丙辛日丑，丁壬日未，戊癸日辰。

二十五、十干天赦：

甲己东方兔，乙庚亥上求，丙辛居酉上，丁壬未上流，戊癸蛇为穴，万事不需忧。

二十六、天赦神：

正五九月在戌方，二六十月到于羊，三七十一居龙位，四八十二在丑场。

卦中若得临应位，纵有大罪也无妨，

有重罪，遇此临用爻发动，大吉。

二十七、赦文星：

正戌二丑三辰昌，四未五酉六卯强，七子八午九寅位，十月巳上大吉昌，十一申上十二亥，此神持世永无妨。

二十八、雷火：

正月寅宫二月亥，三申四巳可相亲，五六轮环又到寅，周而复始定其神。

若与日辰合发旺，官事立散吉。

二十九、生气：

春：子丑寅；夏：卯辰巳；秋：午未申；冬：酉戌亥。

俱相逢是生气也。

凶神歌诀

一、六甲空亡：

甲子旬中戌亥空，甲戌旬中申酉空，甲申旬中午未空，甲午旬中辰巳空，甲辰旬中寅卯空，甲寅旬中子丑空。

空亡之说，不可一类而推，忌神空亡则吉，用神（空亡）则凶。

若遇四时生旺，不可以作空断。

假如春月甲子旬中占卦，空戌亥，戌字属土，土空则陷，乃为真空；盖春木旺而无土，所以为真空也。

古云：火空则发，土空则陷，金空则响，水空则流，木空则折。

二、 截路空：

甲己申酉最为愁，乙庚午未不须求，丙辛辰巳何劳问，丁壬寅卯一场忧，戊癸子丑高堂坐，时犯空亡万事休。

三、地支六冲：

子午相冲，丑未相冲，寅申相冲，卯酉相冲，辰戌相冲，巳亥相冲。忌神逢冲吉，用神逢冲凶。

四、三刑：

寅刑巳上巳刑申，丑戌相刑未与丑（此句不太通顺。），子刑卯上卯刑子，辰午酉亥自相刑。

五、六害：

六害子未不堪亲，丑害午兮寅巳嗔，卯害辰兮申害亥，酉戌相逢转见深。

六、劫杀：

申子辰兮蛇开口，亥卯未兮猴速走，寅午戌嫌猪面黑，巳酉丑兮虎哮吼。

七、鳏寡杀：

春牛不下田，夏龙飞上天，秋羊草枯死，冬犬厌残年。婚姻遇发动不久也。

八、 咸池杀：

寅午戌兔从茅里出，巳酉丑跃马南方走，申子辰鸡叫乱人伦，亥卯未鼠子当头忌。

九、 三丘五墓杀：

春丑夏辰秋即未，三冬逢戌是三丘，却与五墓对宫取，病人作福也难留。此占病忌，或有吉神解救方免。

十、 丧车杀：

丧车春鸡夏鼠来，秋马冬羊好安排，人来占病断兴去，讨钱火急买棺材。

十一、搥门官苻：

正七虎行村，二八鼠当门，三九居戌上，四十弄猴孙，五十一骑马走，六十二透龙门。

（占家宅有此爻凶。）

十二、天狱杀：

正月逢亥二月申，三月随蛇四月寅，五月循环又到亥，周而复始定其神。

十三、同天狱杀：（注：当为《关锁杀》）

春关牛与蛇，夏月龙猴嗟，秋忌猪羊位，冬犬虎交牙。若世在艮宫，加天狱及关锁杀者凶。

十四、勾陈杀：

正月从辰上起，逆行向卯轮十二位是也。

（占病发动凶。）

十五、白虎：

正月从申上起，顺行十二月到未位是也。

（临鬼爻动与世并主哭也。）

十六、天贼：

正龙二鸡三虎乡，四羊五鼠六蛇藏，七犬八兔九猴的，十牛子马丑猪忙。

十七、天狗：

正卯二申三牛乡，四午五亥六辰藏，七酉八寅九未的，十子十一巳丑犬防。

（此杀下食即解天贼凶神。）

十八、受死：

正戌二辰三亥死，四巳五子六午同，七丑八未九寅是，十申子卯丑酉宫。

（诸事发动皆凶。）

十九、阴杀：

正七寅兮二八辰，三九马头四十申，五十一逢犬伴立，六十二月鼠为邻。

二十、日下大杀：

日下大杀更推详，甲乙猪兮丙丁羊，戊己犬见庚辛虎，壬癸蛇为大杀方，父母兄弟并妻子，杀临杀动主悲伤。

二十一、天哭杀：

哭声正五九羊神，二六十月猴上真，三七十一鸡鸣处，四八十二犬吠声。

若临身世忧哭泣，定知下泪泪沾襟。占病征发动，主大凶也。

二十二、四冲：

辰戌丑未为四冲，纵然占吉也成凶，或是相生或兄弟，也须被破事无终。

二十三、四刑：

寅申巳亥为四刑，凡作百事一无成，婚姻官事俱不吉，纵得相生也不宁。

（如世寅应申是也。）

二十四、四极：

子午卯酉为四极，凡百所占皆无益，虽然世应得相生，决定主凶断无吉。

（如世子应午是也。）

二十五、大小耗杀：

大耗：正月从申起，顺行。

（遇此发动主虚损。）

小耗：正月从未起，顺行。

（亦主虚损禾苗之兆。）

二十六、隔神：

正七月忌亥，二八酉为杀，三九忌羊头，四十蛇须怪，五十一兔疑，六十二马害，失物如逢此，难觅出于外。

（凡失物遇此发动难寻。）

二十七、四季小杀：

春忌羊头夏月龙，秋牛冬犬哭重重，卦中有此临身命，任是和禳亦主凶。

（占病忌发动。）

二十八、旌旗杀：

春兔，夏鼠，秋鸡，冬马。

（占病忌发动。）

二十九、墓门开杀：

甲乙见金墓门开，丙丁见水哭哀哀，戊己见木须防厄，庚辛见火孝服来，壬癸会土难回避，纵不死时也损财。

三十、天耳目：

春天耳巳目从亥，夏天耳申目居寅，秋天耳亥目从巳，冬天耳寅目申神。

三十一、四利三元：

一太岁，二太阳，三丧门，四太阴，五官苻，六死苻，七岁破，八龙德，九白虎，十福德，十一吊客，十二病苻。从年上起，顺轮。

（见天玄赋家宅类。）

神煞 月令 一 二 三 四 五 六 七 八 九 十 十一 十二 说明

以下为吉神

天德 亥 子 丑 寅 卯 辰 巳 午 未 申 酉 戌 救祸，夫妇合，百事皆吉。

月德 未 申 酉 戌 亥 子 丑 寅 卯 辰 巳 午 福德救护，诸事皆吉。

日德 亥 戌 酉 申 未 午 巳 辰 卯 寅 丑 子 公事囚系得释名吉。

时德 辰 亥 子 丑 申 酉 戌 巳 午 未 寅 卯 买卖交易，和合并吉。

天月德 丁 坤 壬 辛 乾 甲 癸 艮 丙 乙 巽 庚 喜庆婚姻，求财合吉。

青龙 寅 卯 辰 巳 午 未 申 酉 戌 亥 子 丑 公私吉庆，婚姻财吉。

天医 卯 亥 丑 未 巳 卯 亥 丑 未 巳 卯 亥 有此爻者，疾病易愈。

天解 申 戌 子 寅 辰 午 申 戌 子 寅 辰 午 卦遇此爻，恶事解散。

生气 子 丑 寅 卯 辰 巳 午 未 申 酉 戌 亥 卦有此爻，百事大吉。

天马 午 申 戌 子 寅 辰 午 申 戌 子 寅 辰 求官赴任，出往吉利。

天合 子 丑 寅 卯 辰 巳 午 未 申 酉 戌 亥 言语投合，交关成就。

将军 子 子 子 卯 卯 卯 午 午 午 酉 酉 酉 行军武勇，游猎获益。

大时 卯 子 酉 午 卯 子 酉 午 卯 子 酉 午 时加四仲，不出三月。

天网 寅 亥 申 巳 寅 亥 申 巳 寅 亥 申 巳 逃亡走兽，主自归吉。

日关 丑 丑 丑 辰 辰 辰 未 未 未 戌 戌 戌 有关无论，官事无妨。

天巫 巳 申 亥 寅 巳 申 亥 寅 巳 申 亥 寅 求官得位，升迁大吉。

少阴 辰 卯 寅 丑 子 亥 戌 酉 申 未 午 巳 求官得官，百事皆吉。

驿马 申 巳 寅 亥 申 巳 寅 亥 申 巳 寅 亥 求官赴诏，出行并吉。

天喜 戌 亥 子 丑 寅 卯 辰 巳 午 未 申 酉 卦值此爻，官事消散。

地解 申 申 酉 酉 戌 戌 亥 亥 午 午 未 未 病者有此发动即安。

外解 子 巳 辰 申 子 巳 辰 申 子 巳 辰 申 遇此爻灾患消除。

以下为凶神

岁杀 丑 戌 未 辰 丑 戌 未 辰 丑 戌 未 辰 病有官灾凶，月杀同断用。

三丘 丑 丑 丑 辰 辰 辰 未 未 未 戌 戌 戌 坟墓崩，隐为崇凶。

五墓 未 未 未 戌 戌 戌 丑 丑 丑 辰 辰 辰 坟墓崩陷凶。

飞杀 酉 子 卯 午 酉 子 卯 午 酉 子 卯 午 卒病飞鸟凶。

血忌 丑 未 寅 申 卯 酉 辰 戌 巳 亥 午 子 不家针灸凶。

阴杀 寅 子 戌 申 午 辰 寅 子 戌 申 午 辰 阴谋病患凶。

小杀 辰 巳 子 丑 申 酉 戌 亥 午 未 寅 卯 小儿疾患凶。

厌杀 戌 酉 未 申 午 巳 辰 卯 寅 丑 子 亥 主厌死人凶。

天刑 辰 卯 寅 丑 子 亥 戌 酉 申 未 午 巳 刑丧，凶，公事忌。

大杀 戌 巳 午 未 寅 卯 辰 亥 子 丑 申 酉 十死一生，凶。

天鬼 巳 子 酉 酉 午 午 申 酉 戌 亥 卯 子 咀，誓愿，宜忌凶。

负结 亥 亥 丑 丑 卯 卯 巳 巳 未 未 酉 酉 负鬼神食，凶。

天杀 未 辰 丑 戌 未 辰 丑 戌 未 辰 丑 戌 疾病困厄，凶。

同丧杀断。

地杀 辰 戌 丑 未 辰 戌 丑 未 辰 戌 丑 未 疾病凶，恶凶。

事气 午 未 申 酉 戌 亥 子 丑 寅 卯 辰 巳 病必死，丧凶。

大丧 辰 戌 丑 未 辰 戌 丑 未 辰 戌 丑 未 亲丧墓开凶，忌行讼。

吊客 辰 丑 戌 未 辰 丑 戌 未 辰 丑 戌 未 病死忧疾凶。

飞廉 申 未 午 巳 辰 卯 寅 丑 子 亥 戌 酉 主人卒亡凶。

天丧大忌 亥 子 丑 寅 卯 辰 巳 午 未 申 酉 戌 主死哭润，凶人沾杀。

浴盆 辰 辰 辰 未 未 未 戌 戌 戌 丑 丑 丑 主落水亡，凶。

月鬼 未 午 巳 辰 卯 寅 丑 子 亥 戌 酉 申 鸟怪入宅凶。

天阴 子 丑 寅 卯 辰 巳 午 未 申 酉 戌 亥 女人疾病凶。

哭声 寅 巳 申 亥 寅 巳 申 亥 寅 巳 申 亥 哭泣之事凶。

哭杀 巳 午 未 申 酉 戌 亥 子 丑 寅 卯 辰 时行瘟病凶。

往亡 寅 巳 申 亥 卯 午 酉 子 辰 未 戌 丑 出行主死凶。

归忌 巳 子 酉 酉 午 午 申 酉 戌 亥 卯 子 不宜出往凶。

时钥 亥 亥 丑 丑 卯 卯 巳 巳 未 未 酉 酉 公事得狱凶。

阳煞 未 辰 丑 戌 未 辰 丑 戌 未 辰 丑 戌 牢狱之事凶。

反激 辰 戌 丑 未 辰 戌 丑 未 辰 戌 丑 未 公事不知凶。

天狱 午 未 申 酉 戌 亥 子 丑 寅 卯 辰 巳 官讼有此杀，作速宜和解。

地狱 辰 戌 丑 未 辰 戌 丑 未 辰 戌 丑 未 讼事入狱凶。

月刑 辰 丑 戌 未 辰 丑 戌 未 辰 丑 戌 未 官事被刑凶。

网罗 申 未 午 巳 辰 卯 寅 丑 子 亥 戌 酉 勾连公事凶。

天祸 卯 子 酉 午 卯 子 酉 午 卯 子 酉 午 天火横事凶。

霹雳 亥 子 丑 寅 卯 辰 巳 午 未 申 酉 戌 雷惊之厄凶。

天牛 辰 辰 辰 未 未 未 戌 戌 戌 丑 丑 丑 牛畜病损凶。

天猪 未 午 巳 辰 卯 寅 丑 子 亥 戌 酉 申 猪食子为怪。

天犬 子 丑 寅 卯 辰 巳 午 未 申 酉 戌 亥 犬吠鬼怪凶。

天鼠 寅 巳 申 亥 寅 巳 申 亥 寅 巳 申 亥 鼠咬衣服凶。

光影 巳 午 未 申 酉 戌 亥 子 丑 寅 卯 辰 精怪出行凶。

天咒 寅 巳 申 亥 卯 午 酉 子 辰 未 戌 子 咀誓愿凶。

地咒 午 未 申 酉 戌 亥 子 丑 寅 卯 辰 巳 旧愿，咀凶。

阴奸 辰 戌 丑 未 辰 戌 丑 未 辰 戌 丑 未 阴人通奸凶。

月奸 辰 丑 戌 未 辰 丑 戌 未 辰 丑 戌 未 阴贼侵弄凶。

奸私 申 未 午 巳 辰 卯 寅 丑 子 亥 戌 酉 奸私阴谋凶。

女变 卯 子 酉 午 卯 子 酉 午 卯 子 酉 午 妇人嫉妒凶。

劫杀 亥 子 丑 寅 卯 辰 巳 午 未 申 酉 戌 被贼打劫凶。

四激 辰 辰 辰 未 未 未 戌 戌 戌 丑 丑 丑 冤家相谋凶。

灾杀 未 午 巳 辰 卯 寅 丑 子 亥 戌 酉 申 恶伤暴死凶。

大月 子 丑 寅 卯 辰 巳 午 未 申 酉 戌 亥 时行疾病凶。

天火 寅 巳 申 亥 寅 巳 申 亥 寅 巳 申 亥 失火烧物凶。

天贼 巳 午 未 申 酉 戌 亥 子 丑 寅 卯 辰 盗贼偷物凶。

岁刑 寅 巳 申 亥 卯 午 酉 子 辰 未 戌 丑 公讼刑狱凶。

易卦发蒙歌

乾为天为父，坤为地为母，震坎艮为男，巽离兑为女。

八卦配五行：水火金木土。

内外卦既成，考浑天甲子。

我生为子孙，生我为父母，我克者为财，妻妾财同此，克我者为鬼，求官亦堪许，比和为兄弟，盖因同类取。喜庆看青龙，凶丧视白虎，口舌应朱雀，阴私验玄武，鰧蛇多怪梦，勾陈事田土。

动爻验之变，大杀日下数（1），天喜喜事至（2），遇贵谋荐举（3），六合百事吉，六害百事阻，刑冲与墓绝，举动多忧阻（4）。

六十四卦名，吉凶为定主，大象六爻辞，细详诗断语，支干配六神，祸福如目睹，万事欲先知，各以其类取。

八卦诗歌

乾为君兮首与马，卦属老阳体至刚。

坎虽为耳又为豕，艮为手狗男之祥，

震卦但为龙与足，三卦皆名曰少阳。

阳刚终极资阴济，造化因之不易量。

坤为臣兮腹为羊，卦属老阴体至柔。

离虽为目又为雉，兑则是羊女之流，

巽宫但为鸡与股，少阴三卦皆相伴。

阴柔终极资阳济，万象搜罗靡不周。

六十四卦吉凶歌

伏羲始画八卦时，龙马伏图河出龟，

文王重为六十四，卜筮唯凭龟与蓍。

试论泰复夬需旅，鼎解大畜诸卦推。

（1）八卦本来无父母，若卜父母非所宜。

更有观剥恒升井，大过六卦弟兄亏，若占兄弟切须忌，纵无大患主灾厄。

遁履中孚渐蹇涣，屯睽既济革明夷，小过咸蒙十五卦。

（2）若占妻财有损亏。

无子唯有十六卦，二过否蛊并颐随，大畜贲观中孚井，遁升归妹晋损儿。

小畜未济家人卦，更同旅讼并益颐，七者之中皆无鬼。

（3）问病可喜亦可悲。

五位各须兼备者，二十之卦报君知。

乾坤节丰谦大有，艮震比临无妄师，大壮兑困噬嗑萃，同人坎与八纯离。

父母妻财兄与弟，子孙官鬼为五位，之几有吉无则凶，更须筮者心多智。

此篇不过为总断，后有象爻宜熟玩，诸君紬绎此篇诗，他时视此皆筌蹄。

何谦齐金锁玄关问答十条

问曰：卜筮者，吉凶不出有无所断。不知有中藏无，无中隐有？

答曰：易之妙处，岂止一隅。凡有动便有用，今人不晓其传，往往乱取不一。但知德、合、刑、冲、克、旺、墓、空之源，祸福了然。不知取用，是以吉凶无准，祸福有差。今子之法，或动或静，自然分其吉凶，成败盛衰之旨，了然明白。

问曰：如何得知安静动乱之中休咎何如？

答曰：但明得德、合、刑、冲、克、旺、墓、空，此八字，大无不包，细无不入，此乃易道之要也。

且如卦中有三爻动，乃是三事在其中。

又有合爻相生相克相刑，有三爻动中止一事，有三爻动中止五事，有众动中事已往而发，有事有萌而方张。

看八字中有甚爻得时，何爻伤身伤世，便知吉凶。

但生我合我者，便是益我之人，刑我冲我克我者，便是害我之事。

所谓爻不乱发，动必有因，卦不隐情，应若影响。

问曰：德字如何用？

答曰：德者，与天地合其德。卦中有德神爻入，是德事爻，定主吉庆喜悦。德神分五乡，各有所主，财德、文书德、岁德、月德，分轻重言之。私用公成，但天干与地支合起为德神。

问曰：合字如何取用？

答曰：有三合，有六合，先用六合，如无则用三合。

须是事有统摄可用，如事无相干，合在他人，成合之事即不干我也。

若世坐空亡，他人可成，非干我也。

若合在我身世主象爻中，当有吉事，但有吉成事迟耳。

盖合者，合处也。

看爻轻重，须得月令冲开吉凶方有决断。

如正月卜得卦，寅午戌三合，用寅字为文书虽旺，合在他人之爻内，或四月七月却得刑冲开方始可成。

如戌字合住我用神，望丑辰日可用。

如午字作文书局动来生我身世，却取子午日可望。

如不在我，事在他人，当取子月冲开方成，文书有气象。

若有合处，必迟延。

又如六合，有用神合起他爻，有他爻合起我爻事速，用神合起他爻事隔。

当详旺相轻重言之。

且如得震之丰卦，六三辰土动化己亥文书，会起庚寅木爻，是相识中有隔也。

仿此推详，吉凶可见。

问日：刑字如何取用？

答日：刑者，有三刑，有无礼刑，有自刑。

才有刑爻，便是乖张，最是可畏，宜以轻重言之。

其中亦有可救处，且如动出刑爻，亦详旺相。

又看刑我刑他，及观旁爻所制。

又详用处何人，不可刑中伤官与世。

若无解救，祸不可当，何为解救？譬如刑爻是鬼，伤身克世，私用卜得坎卦，如戊寅木并起可解可救，谓破辰土也。

若戊寅木失时，又不如此论，当详轻重，不可守一隅也。

如子卯之刑，不伤身世，事不在我，乃为淫乱，失君臣之道。

三刑亦有可用，如贵极一品得之，可用为权，岂同庶人一例论之。

所谓常人逢此事乖泯，君子天庭有吉祥。

问曰：冲字如何取用？

答曰：卦中才有一爻动处，便观六爻吉凶。

如无德、无合、无刑，动出便冲，然喜旺相，休囚难冲有气。

如并起最是有力，一爻便发，便是两爻动。

成败盛衰，当详吉凶言之。

问曰：克字如何取用？

答曰：此克字能除凶，亦能坏事。

且如卦中爻神受刑，此字能克被救助。

如克他人，则解我凶咎，若伤害世身，即是恼我之事。

文书克忧文书，兄弟克忧兄弟，子孙克忧子孙挠我，鬼克忧官事挠，财克忧财挠。

当类六爻克我克他言之。

问曰：旺字如何取用？

答曰：八字中祸福不同，皆有成有败。

如卜文书，文书旺财爻衰来克，亦不伤文书，他爻来刑，亦刑不动。

若凶爻旺克害于我，祸不可解。

但用爻欲旺欲吉，害爻欲墓欲绝，亦看旺爻中发动所卜事端，便知吉凶存亡。

问曰：墓字如何取用？

答曰：辰戌丑未，五行之库。

凶爻要入，吉爻不可墓，墓则为休囚。

有人墓、事墓、鬼墓。

何为人墓？且如占兄弟病，辰为墓，当日是戌，虽合入墓不死。

又人旺墓衰不死，兄弟旺墓爻衰不死。

何为事墓？但所卜之事，为难成费力。

何为鬼墓？占病得鬼墓为庙神，占贼乃贼之避身之处，占讼乃鬼，为官入墓，难决公事。

墓不可旺，鬼又要旺。

如占见宜，墓旺难见。

占病，墓旺鬼难脱，病难安，多死。

占贼，墓旺贼难捉，虽福爻有气亦难寻，为藏处机密。

占病，鬼是庙神，如墓旺乃太庙之神，非小小神祠。

占失物，墓旺物难寻。

占行人，墓旺难归。

占财，墓旺有财气。

详墓之一，字要冲克破，此以墓爻活法论之，即解神也。

问曰：空字如何取用？

答曰：空之一字，占易之中第八个。

路头通于先天之道，神仙之法。

到此多执空以为尽空，盖不知万物自无而生有，从空来还归于空爻，乃易中之圣道，言之不可及也。

但空中事不受伤，物不受克也。

便有可成可望之妙理。

如事有尽空，爻不发动，又无干预，乃先天茫然荡亡之空也。

此不属成败休咎之说。

卜易高士得遇此文，详空中之用甚多。

要识空中有空之妙用。

如尽空之空，乃未萌不实，如人未生已前，则不能用一事，此为无干碍之空。

若空字活，如人已生，如人举念，如人动作，类万物发生，皆可成之理。

神乎其心传之妙乎，读者详而玩之。

右要决数篇，乃占易之径路，卦中之纲领。

取余占之细微事也。

论看卦法

夫看卦，必先看本卦中之六亲动静出现伏藏，次看旁爻中之六亲飞伏生克，以断其吉凶也。

本卦者，即乾坎艮震巽离坤兑八纯之卦是也。

出现者，卦名中有本宫之卦也。

伏藏者，卦名中无本宫之卦也。

旁卦者，伏藏中之六亲也。

六亲者、父母、子孙、兄弟、妻财、官鬼是也。

动者重与交也，静者拆与单也。

生克者五行金木水火土相生相克也。

旁卦列在左边名曰飞神，本卦列在右边名曰伏神。

今以乾宫天地否火地晋二卦为例，余卦仿此推之，万无一失。

天玄赋总论提纲

若人问卜，必因动静吉凶，学者推占，要识浅深高下。

秘旨虽传于人口，奥妙实出乎天然，事有万殊，理无二致。

须识静中有动，当明吉处藏凶。

静者动之机，吉者凶之本。

如逢卦静，专寻暗动及空亡，若见爻交，便察吉凶分造化。

诸爻并吉，更防吉处藏凶，大象皆凶，须识凶中有吉。

若逢乱动，先见用爻，用爻有彼我之分，得失从衰旺而决。

六爻上下，吉凶全系乎日辰，一卦中间，主宰莫非乎世应。

细察生旺墓绝，精详克害刑冲，吉凶由此而生，祸福从兹而定。

贵人乘禄马，纵非吉庆也无凶，天喜会青龙，虽遇悲衰终有喜。

白虎动本无佳兆，唯孕育反作喜神，子孙兴总曰祯祥。

问利名偏为恶客。

官鬼不宜持世，求名婚娶两相宜，妻财俱喜扶身，父母文书偏畏忌。

玄武阴私兼失脱，腾蛇怪异及虚惊，朱雀本主官非，仁宦当生喜美，勾陈职专田土，行人终见迟留。

无鬼无气

鬼者无形而有用，卦中不可无，宜静不宜动，带吉神动，亦能为福．加凶杀动，无不为殃，占身无鬼，资财聚散，不当多，招兄弟嫉妒，占婚无鬼婚难成，纵成夫当夭折，占官无鬼命无官星，不须谋望，卦中纵有贵人 □□ 而无位也，其事难成。

占讼无鬼，无官主张，讼以官为主，其事亦难成。

脱无鬼必自遗失，不然贼亦难获。

求财卦无鬼，兄弟必专权，主在他人手下趁财，财亦薄。

占宅无鬼，谓之无气，鬼者财之主也，财虽旺，必有主张后能聚，无鬼无主也，必主破耗多端，资财不聚。

占病无鬼，必无扣告之门，乃天年命尽也，其病不瘳。

唯有占产、出行、行人、田蚕，无鬼方是大吉。

绝处逢生

且如申日占卦，遇用爻属木，见申则绝，木爻无用矣，此同无也。

若得水爻发动，水长生动来相生，木爻仍复有用。

譬诸人当穷困之际，得遇高人扶持，必有寒谷回春之象，此乃绝处逢生也。

占婚遇世应绝处逢生，事将解而后成，意先淡而后浓，或可言男女家贫之无力，得人扶策，其事亦可成。

占产遇子孙绝处逢生，子孙将死而复生，妻财绝处逢生，妻将危而有救，乃凶中回吉之象。

占官遇父母绝处逢生，文书虽有阻节，终有贵人主张，其事必成占讼遇官鬼绝处逢生，必无官吏主张，若得财动相生，可用资财嘱托官吏，姑待鬼旺相年月日，其事可振。

求财遇妻财绝处逢生，其财易求，利殊厚。

非比旺相之财有限，生来之财无穷也。

出行遇世爻绝处逢生，本意已懒，被人纠集。

行人若应爻绝处逢生，必遇故人同回，若世克则不然，必是他乡遇故知，不免稽延。

家宅吉神绝处逢生，家宅复有兴隆之象，凶神绝处逢生，灾欲退而祸来，病未痊而官事至。

占国同此义推。

占病用爻绝处逢生，病将死而不死，鬼爻绝处逢生，病欲安而复作。

合处逢冲

且如占得雷地豫卦，世应相生，六爻相合，吉无不利，乃事事可成之象也。

却在子日占得，子冲应上午，害世上未，此乃合处逢冲也。

占婚相遇，必然被人破说，两边相毁，当见将成而解。

占官若遇官鬼文书逢冲，贵人见许复不作成，文书将完而不就。

占财遇之，财将入手而不得。

谋事遇之，必因人阻滞，事将成而有变。

惟有占讼与占病喜遇合处逢冲，合则事必成，逢冲灾必散，决然事将危而有救，病欲死而复生，其余仿此。

又云，吉神合处不可冲，凶神合处逢冲，庶几可遵此断。

随官入墓

随官入墓，其目有三：有身随鬼入墓，有世随鬼入墓，有命随鬼入墓。

且如丑日占得雷水解卦，身在五爻，鬼亦在五，此乃身随鬼入墓也。

未日占得山天大畜，世在二爻属木，乃世随鬼入墓也。

如未日寅生人占得地雷复，卯生人占得火泽睽，本命皆在鬼爻，此乃命随鬼入墓也。

以上三墓，不问占何事，意皆非吉兆。

占身遇之，须防目下有灾，终身不能显达。

占婚遇世随鬼入墓，男家贫乏，男财不备。

占产遇命随鬼入墓，须防妻命入黄泉，求官遇之，事体难成，若已成来占，终不能振。

若入杀墓，能入任所，不能出也。

杀墓者，丁未戊戌是也。

占讼遇之，有牢狱禁系之忧，或讼散身危，或讼中有病。

求财遇之，勤劳备历，利归他人。

出行遇之，多是去不成，强去愈不美，必主去后有病。

行人遇之，作本名占最不吉，必有灾险。

家宅逢之，须防宅长有灾，更加凶杀，必见倾危。

移居相遇，定移不成，占病逢之，十占九死。

风水逢之，坐下必有伏尸旧穴。

以前略举一二卦为则例，其余诸卦，仿此惟详之。

逢冲暗动

且如六爻安静，不遇冲则不动。

若日辰相冲，名曰暗动。

暗动者，有吉有凶，各有所用，不可一概而论。

若遇凶杀暗动，伤身克世，百事皆不为佳。

吉神暗动合世生身，事事无不为吉。

吾推其义，暗者必非明也，乃阴私潜然也，福来而不知，祸来而未觉。

爻吉则暗中有补，爻凶则暗中有伤。

占婚遇之，吉则暗中有人纲维，凶则暗中有人破说。

占产遇胎爻或子孙暗动，必曾转胎。

占求官遇之，吉则有无心之机会，暗中得人作成，凶则阴中有人损己，小人嫉妒，默地害事。

占讼遇之，吉则得闲人说方便，阴中有人护我，凶则暗中有人谋害。

失脱遇之，吉则暗中捕捉可获，凶则言此事暗味，不可追寻。

求财遇之，吉则言求之利益殊厚，凶则言须防幽暗费财，或阴中被人劫骗，罔可知觉。

出行遇之，须防不测，吉凶皆然。

行人遇之，吉则言心欲动而未发，凶则言暗昧中有阻节，未能到。

家宅相遇，吉则暗中有补助，福已至而不知，凶则言暗中有事至，祸欲萌而未觉。

占病遇之，吉神动则言病人有默祐阴骛所致也，凶则言脉病人不病须防暗有伤。

此章宜细玩之，万无一失。

随鬼伤身

生助鬼者，不过是妻财也。

不宜发动，动则衰鬼变旺鬼，旺鬼遇之其势愈凶。

且如甲日占得离卦，鬼临应爻克世，本非佳兆。

更兼妻财发动，生助鬼爻，其凶愈甚，此乃助鬼伤身也。

凡卦鬼克身世者，无财凶有限，若有两财皆动，其祸大凶。

占身遇之，须防日下有灾，若财带桃花又加玄武，恐斯人色欲过度，必致伤身，或偏居宠妾众多也。

占婚遇之，亦不为吉，世者男家也，鬼者夫也。

自克自空，本不为美，更遇财爻发动生助鬼爻，纵使成就，必主其妇不贤不孝公姑，搬唆夫主割户分门，不和兄弟。

占产遇鬼克二爻，妻财发动，乃母之命必克子，主怀胎之后常不安，亦主难成生养。

求官遇鬼，带贵克世乃日转迁阶之象，若带鬼大杀劫杀克世，又兼财动生杀，必主身有灾殃，官防钻剥。

占讼遇之，他人广费资财，嘱托官吏，主官司不顺我，必有输名，乃以直作曲之象，大凶。

失脱遇之，因财露见动人眼目故失，须防再求，又云恐是自失之后被人获去，事出偶然见财起谋，非故意来偷也。

求财遇鬼带大小耗，必主此财求得之后非官即病，耗散费用。

出行遇之，因财忽有阻节。

家宅遇之，乃财多害己也。

若鬼带白虎、丧门、吊客之类，必因财有病。

若鬼加朱雀、官符，必因财致讼。

又云或家有不贤之妻，多招殃祸。

占国遇之，必有奸臣聚敛，蒙蔽其主，恐乖国政。

占病遇之，若占父母，必致倾危，其余问病亦主沉重缠绵，卒难脱体。

若作本名占，或因财致病，或房事过为，乃大凶之兆。

以上诸事，若有子孙发动，解神来救，庶可反凶成吉，变祸为祥。

以上数节俱出天玄赋

父母用

父母者，生我者谓之父母也。

能为凶，能为吉，各有所用。

逢才则有伤本体，逢鬼则增长光辉，发动则克伤子孙，生扶兄弟。

审其动静衰旺，各有所宜。

占身为父母，动则难为子息。

占婚为主婚人，空则必无主者，乃无聘礼。

占产为伤鬼杀，动则子难养。

占官为印绶文书，旺相带贵人功名必可就，空亡兼墓绝虽吏亦难成。

占讼为状词案验，动则事意难息。

若我兴词宜旺，他诉我要衰，旺则事大，衰则事轻，空亡及无气皆难成。

占失脱为窝藏，发动则贼已隐匿，不可追寻。

求财发动为绝源杀，只许一度再难求，亦主艰辛。

出行为行李，旺相多，休囚少，空亡无。

行人为书信，带吉神为安书，加凶神为凶信，发动克世必有信至，空亡墓绝沓无音书。

占家宅为屋宇，旺相深沉广阔。

带龙贵人乃新创整齐，无气乃窄狭低小，逢冲必崩摧破败，加青龙亦是新屋，带白虎必是旧居。

占国为城池，有气则城地坚固。

征战为旌旗，宜静不宜动，动则有兴师。

疾病占双亲为用爻，宜旺不宜空，空则必危；占子孙为恶杀，宜静不宜动，动则必死。

以上系玄妙之机，精微之旨，学者并宜深玩。

兄弟用

兄弟者，比和者为兄弟也。

大抵不能为福，亦不能为大凶，无非破败克剥阻滞之神也。

怕逢官鬼，发动则受制，喜遇父母，兴隆则有依。

发动则伤克妻财，扶持福德。

占身命在内象为兄弟，在外象为朋友，与世相生相合，则内和兄弟，外信朋友；与世相克相冲，必破耗多端，难为妻妾。

占婚姻为费财、为诡谲、为虚妄，若大象可成，发动不过破财耳；如不可成，临世发动，必主他日伤妻。

若当间爻动，必是媒人诡诈虚妄。

占产孕为伤鬼杀，更加大杀发动，妻命必危，无气稍得。

求官为阻神、为费财、为嫉妒，旺相发动，事必有阻，广费钱财。

若加劫杀玄武，须防小人嫉妒。

占讼为耗神、为干众、为虚誉。

发动克世，我必废财，克应他必破耗。

旺临朱雀，事必干众，若加玄武劫杀，事体不实，恐系诡诈虚伪。

占失脱为散财，若逢发动，财物已经变化，四散难以追寻。

求财为恶客，在世发动，财必难求，旁爻发动，与人同求则可，不然非全美之利。

出行与行人皆为伴侣，旺则侣多，衰则侣少。

不宜发动，动则赠费盘缠。

家宅为破败，旺相当权发动，必田蚕为虚劳，勤苦备历，财利轻微。

占国事若在世上动，须防聚敛之臣覆国事。

征战为伏兵，安静逢冲名为暗动，其计必中。

疾病占兄弟朋友为用爻，占妻妾为克杀，旺相发动妻必有伤。

此理弘深，自宜推测。

子孙用

子孙者，我生者为子孙，卦中至吉之神也。

逢之者无不为佳，背之者莫能为福。

卦无父母则无克爻，有兄弟则有依，动则生财，克伤官鬼。

占身命为福德，若持世上，一生衣禄盈余，见险无危，逢凶弗咎。

占婚姻为子息，卦中无子必无儿，但不宜动，动则异日伤夫。

占产为用爻，属阳旺相，必生男；属阴休囚，定生女；若落空亡，子难养。

占官为伤官、为剥玷、为代官，始谋逢发动其事决难成，在任发动剥官退位，若带贵人青龙天喜动，则小有玷剥，不过有代官至。

占讼为解神、为劝和人，旺相发动，事情必散。

若世应比和，更得此神发动，必然得人说和。

占失脱为捉获，当权发动，必然捉获。

若占小可失脱，若途发动其神，旺日可知踪迹，亦恐偷时曾被人见。

求财为主顾，又为财源，旺相发动经营可久，绵绵不绝。

或落空亡及不上卦，乃无主顾也。

妻财纵旺，只许一度，再难成就，譬如水之无源。

出行为好侣、为钱神，得地发动，路逢好侣，财本无虞。

行人为吉回，发动克世，归期已近，当得称意而回。

家宅为少丁，旺相则人丁旺盛，带贵人青龙必有跨灶之子；加白虎羊刃玄武者，必有凶顽不律之儿。

又为宅神，若持世，其家清安获福，官灾不染，盗贼潜消。

占田蚕为有成，旺相发动，田蚕倍收。

占国为国嗣，安静临吉神，建立已定，若加凶杀，须防扶苏中赵氏之谋。

又为弹劾之臣，旺相动则朝廷无奸佞，国有忠良。

占病为医药，当权发动，其病即安，卦无其神，服药无效。

占小口及奴仆为用爻，不落空亡，终无大害。

占坟墓为祭祀，卦无子孙，春秋二时无人祀也。

妻财用

妻财者，我克者谓之妻财也。

诸事逢之无不为吉，唯占父母文书不宜见之。

值兄弟则有损，遇福德则愈佳，唯官鬼则泄我之气也，动静皆吉。

占身命为一生之衣禄，若在本卦内三爻，如逢生旺，中年决然发福发财，必有成家之象。

占婚姻为妇，旺相临青龙吉星，必主女貌端正。

不宜动，动则伤克公姑。

占孕育为产妇，旺相不受制，临产必平安。

占求官为俸禄，空亡及无，未得俸禄。

不宜发动，动则文书难成，无气止是费力，终可成就。

占讼为解神，在世发动，我必有理，事易调停，文书不致见尾。

失脱为所失之物，若安静不空，其物可寻。

求财为用爻，一卦之主宰，宜生世克世大吉，空亡无气必难求。

出行为钱本、盘缠，旺相多，墓绝少，空亡无。

若值青龙，其财稳实，如逢劫杀，须防被人劫骗。

行人为财利，旺相带吉神，必满载而回。

纵非经商，亦主一路安逸，不缺盘缠。

家宅为财宝，卦若无财财不多，若是金财旺相，其家必多金帛，土财是五谷田地，火财其家宜蚕，木财家多离产，水财必得鱼盐酒醋之利。

农田为财谷，育蚕为苗丝，旺相带吉神，蚕必多而稻必熟。

占国为国储，旺相安静，必仓廪实，府库充；无气，则仓廪虚空。

占战斗为粮食，在内旺则我之食足，在外旺则彼之粮孚。

占妻妾为用爻。

占父母为忌曜。

其余推占亦不宜动，动则生鬼也。

官鬼用

官鬼者，克我者为鬼也。

大抵为凶处多，为福处少。

所畏者福德，所恃者妻财，动则伤克兄弟，生扶父母。

然卦中虽凶，而不可无，但宜静不宜动。

占身命带贵人当为贵用，加凶杀仍作鬼推。

遇吉，必进禄加官，逢凶，必丧亡疾病。

占婚姻为夫，旺相带青龙吉神者，必聪明俊雅之人物，加贵人必有勾当，不然亦是宦家子弟。

若在胎养沐浴爻上，今虽未任，他日必贵。

最宜持世或临阳象，皆名得地。

占产为鬼，六爻遇之皆不吉也，若临初爻，产妇常灾，在二爻，包胎不安稳，二爻带鬼空亡，因病堕胎。

占官为用爻，旺相发动生扶父母，文书易成，其职必显。

占讼为官吏，发动克世，官司不顺我，我必有输名；交重克应，他必遭责罚。

占失脱为贼，在初爻为家贼，二三爻皆邻里，在外是外贼，在六爻是远处贼。

带羊刃、劫杀、悬针强劫贼。

占求财为牙人，若落空亡及不上卦，必无说合之人。

出行为阻滞，若持世，在上衰则卒难起脚，旺相多是去不成。

占行人为鬼，若刑害用爻，在路非官即病，兼防失脱。

占家宅带贵人青龙者为钱神，旺相得地，必主钱财堆积。

如白虎、丧门、吊客、病符者须防疾病丧亡。

带朱雀、官符者必有官灾口舌非横之事。

若临玄武必有盗贼相侵，亡失财畜。

若并螣蛇发动，必有怪异虚惊。

占移居为恶客，若逢发动，移后必见灾殃，终无吉利。

占田蚕为祸害，六爻逢之皆主不吉。

占国为乱臣贼子，带杀加刃，须防兵革之兴。

妻占夫为用爻，占兄弟为克杀，旺相发动其病必危。

占风水为伏尸，看临何神，便知落在何处。

已葬来占为亡者，带青龙吉神不动，亡者安而获福，加凶杀白虎逢空者，亡者不安，生人有祸。
