---
title: 大六壬断案(利集)
editLink: true
---

终身

何三公丙午生六十三岁占终身，戊申年六月丙寅日未将寅时。

蛇 朱 合 勾

戌 亥 子 丑　　　合 阴 空 蛇　　 官 甲子 合

贵酉　　　 寅青　　子 未 卯 戌　　 兄 己巳 常

后申　　　 卯空　　未 寅 戌 丙　　 子 　戌 蛇 ◎

未 午 巳 辰

阴 玄 常 虎

邵先生曰：干支带墓，第四课见子鬼发动，却又传归日上，六月死神在戌作蛇，主有伏尸，带迷惑杀，殃及于人，因宅中皆是旧墓，前后俱有尸骸，鬼入四课，在内之鬼也。传出日上，渐次侵害于人也。主不出八年，痨病来缠，当死五人，中传虽有生气，受克化为鬼，是以不利。戌年戌月难以救也。何三公宅内原是旧冢，闻先生之言，乃掘之，共掘得十四穴，皆无主之墓。庚戌年九月未日，何公不禄，七年之中，果丧五人。

袁知镇癸酉命三十六岁占终身，戊申年十一月戊戌日丑将卯时。

朱 合 勾 青

卯 辰 巳 午　　　青 虎 贵 朱　　 兄 辛丑 贵

蛇寅　　　 未空　　午 申 丑 卯　　 财 己亥 阴

贵丑　　　 申虎　　申 戌 卯 戊　　 子 丁酉 常

子 亥 戌 酉

后 阴 玄 常

邵先生曰：此极阴课，戊土死于卯，败于酉，初传贵人，享父之福；中传临官加丑，亦秉父之财。丑为父母类神，贵人加之更的，故曰享父之福。末传酉为日败，又是本命，而加于亥，主自身自败坏矣。中水末酉，必因酒色也。又乘阴常，丑土归西北而倾，必因酒色而成痨病。亥四酉六，主四十六岁亡。后又因有服尊长为主，凡事尽决于他。盖以宅上见申，戊土生于申，故为有服尊长也。后俱应。

占身命及医与病，丑将卯时以本命上下断死数。

王解元辛丑年九月二十八日辰时生，六十八岁戊申年正月丁亥日子将寅时占终身。

空 虎 常 玄

卯 辰 巳 午　　　阴 贵 空 常　　 财 乙酉 贵

青寅　　　 未阴　　未 酉 卯 巳　　 子 　未 阴 ◎

勾丑　　　 申后　　酉 亥 巳 丁　　 兄 癸巳 常 ⊙

子 亥 戌 酉

合 朱 蛇 贵

邵先生曰：主外人有服入分，覆盖被他所挠，我入不明之地，而受太阴之抑，酉作贵登天门，乃夜贵用事，又是不明。酉即太阴，太阴即酉，互相掩蔽，终于失理。行年上太阴门户亦主分破，况身宅三传行年皆在阴上，正是不利之年。七十岁必死也。何以见外人有服入？宅主破碎，作事乘马故也。太常己未土入本家，乃家人也。丁，我也。丁被巳乘马逼身，而未遂加酉，托于今日阴贵人用事，阴贵人入宅，却又作破碎，反为他破，未作太阴入酉，是为他所蔽，阴翳不明也。

托用事贵人，却临阳贵人上，为今日鬼又不明也。又自阳贵人上发传，终历阴贵人，末又归我身上，依旧支破，当主炉灶败坏。巳之本家，又见卯作天空，主门户分破。王有一弟少年与人了，次年父死，乘服未满归宗。六月入状争分，托乡中徐通判料理，尽为徐所用。然后复分与他，门户中门折断，作两处厨灶皆坏。此事戊申何故不发，至己酉四月方发耶？盖戊申阳年虽六阴全而不能举，己酉阴年故发也。

邵木匠乙丑年六月六日未时生，四十四岁占本身。戊申十一月一日壬子卯将丑时。

勾 青 空 虎

未 申 酉 戌　　　蛇 后 贵 阴　　 官 甲辰 蛇 ⊙

合午　　　 亥常　　辰 寅 卯 丑　　 财 丙午 合

朱巳　　　 子玄　　寅 子 丑 壬　　 父 戊申 青

辰 卯 寅 丑

蛇 贵 后 阴

邵先生曰：登三天本是至高至危之象，今细微中出入，人却能显焕又富贵也。盖身宅皆居西北极地，迤逦出东南来，将来必做富人。中传见财，末长生，有财有寿，长生入财位，子先死，孙送终矣。长生能害子孙故也。邵仁占课时，四十四岁正窘，与人工作，后七年与城山寺造殿，从此兴旺。六十左右，家典钱，连丧三子。丙寅丧一子，辛未癸酉又丧二字，是时六十九矣。后七孙送终，寿七十七，充保正，至甲午年死。盖壬子皆西北方，至幽至阴之地，转出东南旺方，宅上有寅，寅为子息空亡，初辰为鬼，又临寅地，中午为财，末申为长生，故有财有寿，而难为子息也。邵公盖取中午为孙。

傅清卿壬申年三十八岁占平生，己酉年丁亥日辰将丑时。

蛇 贵 后 阴

申 酉 戌 亥　　　勾 虎 常 后　　 兄 　午 合 ◎

朱未　　　 子玄　　巳 寅 丑 戌　　 子 丙戌 后 ⊙

合午　　　 丑常　　寅 亥 戌 丁　　 父 庚寅 虎

巳 辰 卯 寅

勾 青 空 虎

邵先生曰：自有随身库，何必求财？傅曰：随身库所主何也？曰：只利书会，此随身库，余不利。盖父母在鬼乡，又作虎，才讨生涯，便生不足。初禄加卯又空，不独不利，终身亦只书会为活耳。

叶七秀才丁卯生四十二岁占平生，戊申年十二月辛卯日丑将寅时。

朱 合 勾 青

辰 巳 午 未　　　后 贵 空 虎　　 父 己丑 后

蛇卯　　　 申空　　丑 寅 申 酉　　 子 戊子 阴

贵寅　　　 酉虎　　寅 卯 酉 辛　　 子 丁亥 玄

丑 子 亥 戌

后 阴 玄 常

邵先生曰：你堂上所葬，乃丑加寅，艮山地也。水便陡泻自西北上出去，庚上有一石山，其形甚丑，必主人腰钱而死。你因妻起家妻财作贵之故，不是六年是七年丧妻，自此退耗。一则男女债，二乃子不成器，三有水坏田，九年大退，十三年当患气而卒。叶母艮山坤向丑上乘天后，故主乎母，水从胁下流去西北，庚上有一山，生来皆是怪石。壬子年妻弟来家相访，因腰钱入城，中途腹痛而死。甲寅年丧妻，年内卖产嫁女，长子赌钱好色，卯年大水，溪边田尽坏。

丙辰十一月疝气而亡。盖丑土生辛金，故为母。辛以寅为妻，故因妻起家。寅艮方，丑加之，故艮山坟地。金绝于寅，故主妻死。传见子亥，金水相生，传见退脱，是以退也。辛以子为子，亥为女，太阴男不明，元武女多赔耗，亥四子九，四九三十六，亥为肾，元武主疝气，金死于子，故十三年疝气而亡。沈曰：丑为辛墓，又是父母，是以主堂上坟。然不发用，不可乱断。水便陡泻，自西北上出去者，子亥逆入西北，是以言陡泻也。

傅大禄己巳生四十岁，占平生。己酉年正月十五甲午日子将卯时。傅生于十一月初三日午时。

蛇 朱 合 勾

寅 卯 辰 巳　　　后 朱 虎 阴　　 官 丙申 虎

贵丑　　　 午青　　子 卯 申 亥　　 子 　巳 勾 ◎

后子　　　 未空　　卯 午 亥 甲　　 兄 壬寅 蛇 ⊙

亥 戌 酉 申

阴 玄 常 虎

邵先生曰：此课亥来生日，是官星垂顾，太阴神佑之象，但羊刃作雀入宅，乃本家之朱雀，恐目下本家有事起，初虎作鬼，亡祟暗害，是家中人所为，从此遂自生事，末寅加巳，远则四年，近则四月，被事牵缠。若见金司年入讼，其身不便无疑。傅后与弟不足，挟恨告其子违法事巳乃子也，第四年八月配英州死。盖第四年太岁在子，子上得酉，乃己酉太岁得助，故为祸百端，八月者复助酉也。同日同时，又有何子重一数，前增入王知县数后。

王知县己未生五十岁占身位，戊申年四月甲申日申将丑时。

青 空 虎 常

子 丑 寅 卯　　　合 常 玄 朱　　 财 丙戌 合

勾亥　　　 辰玄　　戌 卯 辰 酉　　 子 癸巳 阴

合戌　　　 巳阴　　卯 申 酉 甲　　 父 戊子 青

酉 申 未 午

朱 蛇 贵 后

邵先生曰：日上乘破碎，作鬼克身，主与阴人兴讼，官位不明。来年或八月事起，必相扰。干支罗网，不可受财，定被事贬谪。更老阴人因一子不成器，用度不足，心中怏怏，但难开口，四月十一日必进人口，来年己酉太岁防谪为曹属也。庚戌则大数莫逃矣。王知县次年受乡中徐知府长子钱五百缗，知府恭人所揭，王被责劾。盖徐长子乃义子，与次子争分，次子乃亲子也。王受贿判与长子，故至此。庚戌在任，不意而终。盖阳日阴官作雀，故本身有讼，官位不明。

酉为兑，兑为泽，故恩泽受财。初传在日之前，甲克戌为财，卯与戌合，又得六合，是暗受财。被追扰者，干支罗网，不可脱也。己酉遭责，是酉克甲也。酉加寅上，故曰曹属。庚戌年死者，巳加戌，乃甲申旬末，故闭口不能言也。庚戌行年在巳之本宫，为子所克，反加戌又入墓，又是极末，故闭口而死也。又云，一老阴人因不子息不足，中心怏怏者，王知县有弟，不才而窘，母深惜之，不王垂顾，尝怏怏不足。盖巳为闭口，乘太阴故怏怏不言也。巳下人者，甲以巳为子弟也。

何子重辛酉生四十八岁占平生，己酉年正月十五日甲午子将卯时。

蛇 朱 合 勾

寅 卯 辰 巳　　　后 朱 虎 阴　　 官 丙申 虎

贵丑　　　 午青　　子 卯 申 亥　　 子 　巳 勾 ◎

后子　　　 未空　　卯 午 亥 甲　　 兄 壬寅 蛇 ⊙

亥 戌 酉 申

阴 玄 常 虎

邵先生曰：来年行年到寅，因人丧亡，水边得物，十有一年之宽余，往后依旧不足，犯刑，刑后做炉匠，被姓陈人坏了。次年果有一僧过水而死，身边有银四锭，被何子重拾得，作小买卖，果有十一年宽余。第十二年又在此溪边，却因伤人受刑，后作坑冶匠人，未足四年，被陈生人告抢踏作贼，配池州。巳四加亥七，乃十一年也。巳四加亥七有误。当是申七加亥四。爱圅识。

姜子庚午生四十岁占向后如何，己酉年己酉日卯将丑时。

蛇 贵 后 阴

未 申 酉 戌　　　虎 玄 玄 后　　 兄 癸丑 虎

朱午　　　 亥玄　　丑 亥 亥 酉　　 官 　卯 青 ◎

合巳　　　 子常　　亥 酉 酉 己　　 父 乙巳 合 ⊙

辰 卯 寅 丑

勾 青 空 虎

邵先生曰：支来加干败，又作天后，一主不能读书，二不得妻子力，三宅气衰败，走失财物，四坟中满棺是水，又有泥并白蚁。吾丈又贪色，夫妻一味娇态，不管家务，今六阴皆备，不即日为泉下人矣。若改干亥山向，决宅水东流，戒酒色，犹可延，否则死无日矣。姜好酒色，后月余吐红，遂成反胃，小肠刺痛，大肠结，十月死矣。大凡六阴，自是不利，自夜传出日尚可，日传入夜，其阴愈甚。今干生支酉，酉金生亥水，更行年上未，六阴俱全，本命又见脱盗，且迄逦传出寅卯，自败传死，自死传绝，行年又加绝上，即是巳禄本身与行年，相继投绝，安得不丧？日上酉为血，天后厌秽，自内传出，是吐血也。武亥加血上，亥本宫被丑克，故反胃。丑作虎，故小肠痛，大肠结也。巳作六合，绝处入庙锁定，兼六阴相继，所以不通，传绝而死。

颜孔目甲子生四十六岁占平生，己酉年己未日卯将寅时。

朱 蛇 贵 后

午 未 申 酉　　　后 贵 后 贵　　 兄 己未 蛇

合巳　　　 戌阴　　酉 申 酉 申　　 子 庚申 贵

勾辰　　　 亥玄　　申 未 申 己　　 子 庚申 贵

卯 寅 丑 子

青 空 虎 常

邵先生曰：己去就禄，便就上作初传，若贵人相委财赋，须是仔细，不得走作财物，及非理饮酒，与亲戚妇人交往，皆主杖责，杖责了却得垂顾带去，终有名目相呼，此长生贵人垂顾之力也。顾缘初太守委提点财赋，后用官钱失检，杖八十，月余又与妇人在酒店饮酒，被仇人翁中达理论，太守勘无赃，杖一百，又二月郑仕郎上任，顾甚得庞，遂成家计，得本州参军，后随郑去五年，大得意归。盖己禄在午，刃在未作蛇，主非横得罪，未为眷属酒浆，蛇主棒，故见之，且不合在初传也。中末皆长生贵人，可以立身。郑贪贿，顾与他经画，因得意。盖土生金，申又作贵，为日长生，中末皆是故以此终。

宣和三年十二月二十七日丁巳子将申时，丁丑人二十五岁占终身。

朱 蛇 贵 后

酉 戌 亥 子　　　阴 朱 常 贵　　 财 辛酉 朱

合申　　　 丑阴　　丑 酉 卯 亥　　 子 　丑 阴 ◎

勾未　　　 寅玄　　酉 巳 亥 丁　　 兄 丁巳 空 ⊙

午 巳 辰 卯

青 空 虎 常

邵先生曰：丁日见亥，是鬼贵人，切不可近，当为贵人所害。丁火绝在亥也。支为宅，见破碎，又作阴贵人，乘朱雀。丁巳二火，皆以酉为财，财即破碎，又是阴贵人，切忌与贵人交财，日后宅子及财物皆为人所有，当主为阴人所坏。中传丑作太阴加酉上，丑是空亡，中间家资必丧尽。有老阴人守寡，田地皆尽。末传巳即宅神，临丑下，是空亡，田园屋宇安能存留也？三十岁其不免乎？后果一一不爽。人问其故，先生曰：予与此人占时，乃宣和三年十二月二十七日，十二月二十一日立春，则作壬寅岁占也爱圅以历法推之，果不错误，盖知非后人之托名也。占人二十五岁，行年在寅见午，午为日之禄神，并干支旺相，故无恙。至二十八岁，其人为本土徐参议兜尽家财田宅，是岁行年在巳，巳上酉，奶破碎，雀乃文书，是必阴贵人文书，兜罗卷尽也。

三十岁其人身亡，乃靖康元年也。爱圅以靖康元年，岁在丙午，从丙午逆计之，则三十岁乃系丁丑年生也。他书作戊寅生者误也。今爱圅改正。其母守寡，其屋零落，不久必卖，何也？丁为日干见亥是日干绝气也。支上见酉，又是支干之死神，故主此人不长。况三十岁行年在未，又见亥水，是身与年俱绝，所以死也。大凡占人不见死墓绝，未可言死，既见休囚死墓绝，行年又临此地，鲜有能外者矣。受圅曰：邵公断案，建炎年间多，宣和年间少，今得此案，不异随珠卞璧也。

某占终身戊申年正月初一日丙戌子将未时，乙亥生三十四岁。

蛇 贵 后 阴

戌 亥 子 丑　　　合 常 常 蛇　　 财 甲申 合

朱酉　　　 寅玄　　申 卯 卯 戌　　 子 己丑 阴

合申　　　 卯常　　卯 戌 戌 丙　　 兄 　午 青 ◎

未 午 巳 辰

勾 青 空 虎

邵先生曰：日上见戌作蛇，是支来墓干也。巳本蛇属，与蛇夹一墓在中间，其人腹必有疾病，戌土主块积。答曰：腹中果有一块。先生曰：原因感风起，因入丧家，遇食不化，遂成痞块，不医命必不久。问：何故？曰：初传卯上见申作六合，合亦是卯，两卯夹一申，卯为风，申为肺，风传入肺脏也。卯为申金所克，遂奔戌上，戌上有太常为丧吊家，卯为风，亦为食，因伤素食久伤脾胃也。戌既为卯所克，走来墓于干上，二巳又夹一墓，墓乃坚牢。此病不能脱矣。是年占人年三十四岁，行年在亥，三十五岁遭官灾，大有破费。盖丙即巳，行年到子，巳受官鬼克，兼作天空，必主虚诈财物。丙禄在巳，禄即财，子水为地盘之鬼，天空克耗之故也。此年行年又遇巳，八月随丧尽。八月火死土旺，前面便是戌，戌是墓，九月建戌，所以过不得也。

或占平生，二月壬午日亥将酉时。

勾 青 空 虎

未 申 酉 戌　　　虎 青 贵 阴　　 父 　申 青 ◎

合午　　　 亥常　　戌 申 卯 丑　　 官 甲戌 虎 ⊙

朱巳　　　 子玄　　申 午 丑 壬　　 兄 丙子 玄

辰 卯 寅 丑

蛇 贵 后 阴

邵先生曰：申作合加宅发用，主迁宅改宅。六年内称屋，造新宅。午为宅也。主二娶妻，戌加申乘龙，主儿得解。子加戌作虎，明年主死小口二人，三年下状争田得胜，为丑加壬作常，丑田也。此课日上见类神，故得田也。

徐承局辛亥正月初一日子时生，占向后如何。己酉初一己卯日戌将寅时，三十九岁。

青 空 虎 常

丑 寅 卯 辰　　　后 合 合 虎　　 兄 癸未 后

勾子　　　 巳玄　　未 亥 亥 卯　　 官 己卯 虎

合亥　　　 午阴　　亥 卯 卯 己　　 财 乙亥 合

戌 酉 申 未

朱 蛇 贵 后

邵先生曰：承局服侍通判，岂可得犯上之课？此课支加干克干，名上门乱首，传得曲直，又名失友，主日后因犯官长，断勒归家。又与长上争分，于争分中又不合，强淫尊辈，遂犯重罪，减等充军于东海，与妻死在配所也。当年六月果因犯上，责而遣归，与叔争分家产，而焌其叔母，叔知之，借他事告发，配在明州，娶后妻同死于配所。大凡上门乱首，多是下犯上，春占木鬼贪旺而不发，至夏木休，其事将发，到秋木囚，则事乖张，便主争竞，冬有生气，但存诸心，恐未形之口。经曰：旺相相生灾未发，死囚刑克便灾临是也。同日时有一行者，占得此课，先乱了禅堂及诸房，后归家，又扰兄弟，其身终无所归，却与一不正妇人苟合，中风而死。

韩监仓修职癸酉生三十七岁占平生，己酉年六月十五壬戌日未将巳时。

朱 合 勾 青

未 申 酉 戌　　　玄 虎 阴 常　　 兄 　子 虎 ◎

蛇午　　　 亥空　　寅 子 卯 丑　　 子 甲寅 玄 ⊙

贵巳　　　 子虎　　子 戌 丑 壬　　 官 丙辰 后

辰 卯 寅 丑

后 阴 玄 常

邵先生曰：此课虽曰向三阳，奈初中空亡，依旧不见阳光。四课间隔，事多阻滞，支内干外，支刑日上神，主孝服爱圅曰：太常破碎加干，亦主服。虽是空亡不死，人亦多是此句有讹错。为何起棺而未葬，致亡者不安？传进而子息落空，才生一子便死，非是过去空亡，庶不害现在子息也。现在子息临宅，加于犬地而见虎，若见鼠咬衣服，小儿必有大灾，宅内不合蓄水，若不开导，监仓自损，身亦难保矣。爱圅曰：此断多失误，始录在此，俟得善本改正。

流年

刘监仓庚午生四十岁占年内事，己酉年正月庚辰日子将寅时。

勾 合 朱 蛇

卯 辰 巳 午　　　虎 青 合 蛇　　 官 壬午 蛇 ⊙

青寅　　　 未贵　　子 寅 辰 午　　 父 庚辰 合

空丑　　　 申后　　寅 辰 午 庚　　 财 戊寅 青

子 亥 戌 酉

虎 常 玄 阴

邵先生曰：日鬼传归宅上，宅上却又生鬼，一防仓库有火，二防当直人走或非理死，三防妻有暴乱之疾；正月小子防有飞灾退失，二月因省墓起山林之扰，三月妻扰，四月官长追迫，五月当直人有失，六七月防火，八月因闲扰，九月进横财，财中有失，十月婢妾阴私上有失，十一月仆走，十二月媳妇有服。果本年七月仓邻火发，竟烧仓。经曰：火鬼春归午，夏月逐鸡飞，三秋寻鼠穴，冬至兔相期。今本身值火星，又传从火上起，支上与末传寅，又生火也。五月一当直人差去捉人，暗中堕深坑死。三月妻偶中风遂成重疾。其余十二月分，祸福悉应。盖午为仓库火鬼，来乘克身，故应。九月妻兄弟争分，刘在官上请假半月，与分得财物二千余缗，遣人往买米，为贼所掇，始信数有前定如此。

唐丞务占一年事，戊申年庚辰日子将子时。

朱 蛇 贵 后

巳 午 未 申　　　合 合 后 后　　 兄 　申 后 ◎⊙

合辰　　　 酉阴　　辰 辰 申 申　　 财 戊寅 青

勾卯　　　 戌玄　　辰 辰 申 庚　　 官 辛巳 朱

寅 丑 子 亥

青 空 虎 常

邵先生曰：主丧妻又得妻，妻有财，后争店事起讼，有四人遭刑；又主与尊长争厨屋地基。其人当年三月丧妻，十一月再娶，乃客人之妻，甚有财产，遂以财开店，与原债人相打官司，四人杖二十，次年七月与叔争厨屋地，却得理。

婚姻

祝省元占婚，男戊辰生四十二岁，女己丑生二十一岁，己酉年二月己卯日戌将辰时。爱圅按：断语中有血支在卯一言，则当是三月占，盖血支正月在丑，顺行十二支也。

蛇 贵 后 阴

亥 子 丑 寅　　　玄 合 青 后　　 官 己卯 玄 ⊙

朱戌　　　 卯玄　　卯 酉 未 丑　　 子 　酉 合 ◎

合酉　　　 辰常　　酉 卯 丑 己　　 官 己卯 玄 ⊙

申 未 午 巳

勾 青 空 虎

邵先生曰：此课占婚，何必有媒？私情久已通矣。其家房合广阔，东西皆有小门，因婢子为脚，遂与人通。今所议之人，亦与奸淫，血支在卯，必非女身，主暗有退子。且男以克干为嗣，女以干生为子爱圅曰：此二句乃禄命家之言，今亦用之，何也？一土生二金，是退子也。女命上见日干青龙，是女先有其夫也。男年并日上见天后，是男先有其女也。女命乘男，男年乘女，婚姻岂有不成之理？酉乃婢，六合加之，为和合。又加元武奸淫之神，更加酉上，婢子为引无疑。且门来加户，户又加门，是主门户重迭，卯为宅，上见酉，故云小门在宅也。凡占婚，遇此等课，必然之应。卯酉为私门，六合天后元武皆淫佚之神，故断私通。

孔七公戊午生五十二岁占婚，己酉年十月癸巳寅将亥时。

青 空 虎 常

申 酉 戌 亥　　　常 青 勾 蛇　　 父 甲申 青

勾未　　　 子玄　　亥 申 未 辰　　 兄 丁亥 常

合午　　　 丑阴　　申 巳 辰 癸　　 子 庚寅 后

巳 辰 卯 寅

朱 蛇 贵 后

邵先生曰：孔丈五十二岁，又做新郎，今日上方出墓寻生，其亲必成也。此女清白轻盈，知书算，善治家，即生二子享福，但恐不久尊堂服动。孔哾曰：何以知之？先生曰：课中自见，恨今人不习耳。盖癸日见初传申长生，主轻盈；金主清白，长生为学堂，主知书算，善治家。但亥乘丁临长生之上，又乘常，故主服动。末寅为子孙，同天后加木之长生丁亥上，所以成亲即有子息。巳与申合，寅与亥合，所以无不成就。四课三传无空亡，所以终身享福也。孔公前妻李氏亡，续妻童氏，次年果即生子，五十八又生一子，而此妇于前夫处，亦有收拾，且能书算，家务全仗其照料，娶来未十四个月而母亡矣。

李二伯乙酉生二十五岁占成亲，己酉年十月庚子日寅将未时。

蛇 贵 后 阴

子 丑 寅 卯　　　后 空 合 阴　　 父 戊戌 合

朱亥　　　 辰玄　　寅 未 戌 卯　　 官 　巳 常 ◎

合戌　　　 巳常　　未 子 卯 庚　　 子 庚子 蛇 ⊙

酉 申 未 午

勾 青 空 虎

邵先生曰：此课必成，恐成后再归去生小口舌，兼难得子。盖日上便见妻宫，妻宫上作天罗地网，兜牢不欲开去。子作蛇，名退子，纵生子不育。又主妻宫血风，从此成废疾矣。盖酉作勾故也。

胎产子息

白生占产妇，四十三岁，妻二十三岁，己酉年九月庚申日卯将寅时。

蛇 贵 后 阴

午 未 申 酉　　　玄 阴 玄 阴　　 子 癸亥 常

朱巳　　　 戌玄　　戌 酉 戌 酉　　 兄 辛酉 阴

合辰　　　 亥常　　酉 申 酉 庚　　 兄 辛酉 阴

卯 寅 丑 子

勾 青 空 虎

邵先生曰：干支不分，人宅不辨，故不可晓。且庚为子，申为母，见酉为阴刃，乃面前阳刃也。太阴兼之尤甚。申母以酉为破碎，乃面前破碎也。夫行年兼之，是与妻子皆受破碎，女行年亥上见子乘虎，又泄气，作大福方可保。夫干支中末，俱见阳刃破碎，又是自刑自害，必不利于子母也。白妾连生子皆不育，至壬戌生子，其子倒生，用刀破身方出，母几不保。先生曰：公前后生子不育，皆此子作祟耳。今虽得儿，若不戒欲，必为他害。盖干支见酉，皆阳刃破碎自刑，故先害身却来害母耳。于是白生与妾分居，乃得免。

翁秀才占子息，二月丙申日戌将亥时。

青 勾 合 朱

辰 巳 午 未　　　合 朱 空 青　　 父 癸卯 空 ⊙

空卯　　　 申蛇　　午 未 卯 辰　　 父 壬寅 虎

虎寅　　　 酉贵　　未 申 辰 丙　　 子 辛丑 常

丑 子 亥 戌

常 玄 阴 后

邵先生曰：此课干支皆子息，而初中父母反克之，是上人坟墓不招也。况身上子孙并龙作空亡，是子息无分也。末传子孙受下克，又不招也。宅上未并雀，子息可招。又被末传丑来冲破，虽屡得子息，皆花而不实。若要得子，须移了艮山坟墓，使丑寅不来冲克宅上之未，未临申上，乃是长生，可招一子。盖日上辰作青龙值空，夫宫自是孤虚，不得子息。惟宅上未作朱雀，妻宫可招子也。日为夫，支为妻，妻宫虽有子带生，奈何被末传丑来冲破，丑为坟墓，坐在丙日所生之神上，生日者，寅卯也，不合反来克子息，妻虽得子而不存也。除非移了艮山坟墓，不克妻宫，庶几丙火生未土，土长生于申，子息所以存住也。

何解元癸酉生三十六岁占子嗣，戊申年己未日巳将卯时。

青 勾 合 朱

未 申 酉 戌　　　蛇 合 蛇 合　　 子 辛酉 合

空午　　　 亥蛇　　亥 酉 亥 酉　　 子 辛酉 合

虎巳　　　 子贵　　酉 未 酉 己　　 子 辛酉 合

辰 卯 寅 丑

常 玄 阴 后

邵先生曰：课名独足，若传飞散，便不应也。何兄此占，当有五女，若要得子，除非过房。行年在丑，酉为六合，而冲卯之元武，毕竟男胎不成也。本身有肠风痔病，乃好色得之，不利成名，成名则不过四十八矣。盖身宅三传俱是酉，酉为兑，兑为少女，六合乘酉，亦是女，三传日辰俱见酉，故主五女也。行年上见卯，为震，为长男，酉来合丑，而卯相冲，上见元武盗耗，所以不成胎也。酉金为大肠，又酉为血，故为肠风脏毒也。酉为脱气，又为色欲，六合为女，故主好色也。酉六未八，乃六八四十八也。

同日张姓占远行，亦得此课。以酉为兑泽，六合为船只，利舟行，无足不利陆行，若行船获利十倍。

季官人己卯生三十一岁，占过房子息。己酉年九月十六日辛酉卯将午时。

勾 合 朱 蛇

寅 卯 辰 巳　　　合 贵 朱 后　　 官 戊午 贵

青丑　　　 午贵　　卯 午 辰 未　　 财 乙卯 合

空子　　　 未后　　午 酉 未 辛　　 子 　子 空 ◎

亥 戌 酉 申

虎 常 玄 阴

邵先生曰：此乃天网课，若讨子，便是一个冤家入门，自后生出无限事。支干上午与未合，合起天网，妻卯加鬼上，必无亲子，末子爻加妻爻上作天空，天空本家戌，即今日之辛，是己与妻皆空，何能有子？子本空，却阴上酉作元武，主妾生子，又非己出。因奸成也。季子见先生不允过子，遂买一妾，两年不生，因有季子妹夫郑元益，时常往来，妾遂与私而得孕，季颇知，但记先生言不较，至乙居年生儿，实甲子年有孕。因酉加子，故子年乘元武是偷合。先生曰：将来妾子亦是取债人也。

郭彦和壬午生二十八岁占讨一岁子过房，己酉年十月二十二丁酉日寅将子时。

朱 蛇 贵 后

未 申 酉 戌　　　常 阴 阴 贵　　 财 丁酉 贵

合午　　　 亥阴　　丑 亥 亥 酉　　 官 己亥 阴

勾巳　　　 子玄　　亥 酉 酉 丁　　 子 辛丑 常

辰 卯 寅 丑

青 空 虎 常

邵先生曰：三传干支，皆是贵人，此子恐日后必不服，而心有回家之意。酉作贵人，内中有丁，终主动。宅上又作中传，丁绝于亥，且权住脚，似乎尊阃不看顾他，惟有老阴人抚恤，终老阴人之世，他必去也。然此子不贵，吾兄年三十二上，自有子，三传贵人太多，所以贵多不贵，两头不得也。子就父作贵人，支投干作贵人，可见此子不合留。丁以酉为妻，妻后自有子，故不看管他。彼乃去也。酉乃丁之妻，亥乃酉之子，亥加酉上，故曰妻有子，三十二岁行年到酉乃应也。然宅中有上穹像，不合触秽，所以缺子。又兼主山不合造猪圈，辱主气，故不得子也。果有干亥山来近相冲，正是右胁下，主妇人堕胎，故无子。盖酉为贵人，一则支来就干，主子显父母，二则遍地乃贵人，今亥为元穹，主触秽；三乃鬼入宅，是主山来处不合，猪圈污秽，乃太阴为鬼也。丑为墓，加亥及干，丑乃丁之子孙，作土犯亥，故墓不利。若移了猪圈，及供上圣，自然有子矣。

某丁亥生，占产。七月丙辰日午将午时。

空 虎 常 玄

巳 午 未 申　　　青 青 空 空　　 兄 丁巳 空

青辰　　　 酉阴　　辰 辰 巳 巳　　 财 庚申 玄

勾卯　　　 戌后　　辰 辰 巳 丙　　 父 甲寅 合

寅 丑 子 亥

合 朱 蛇 贵

邵先生曰：产必生女，子母无事，谓丙以巳为德神，又秋以辰为天喜，作龙入庙，中申为水土长生，日辰有德与长生，是厚德载物也。故生女。

某占产七月乙丑日午将申时。

合 勾 青 空

卯 辰 巳 午　　　玄 后 贵 朱　　 父 　亥 后 ◎

朱寅　　　 未虎　　酉 亥 子 寅　　 官 癸酉 玄 ⊙

蛇丑　　　 申常　　亥 丑 寅 乙　　 财 辛未 虎

子 亥 戌 酉

贵 后 阴 玄

邵先生曰：主母死子存，母死者，后被丑克，传元虎入内门，酉为内门，卯为前门。经曰：支是母兮干是儿，今丑克后，母发用，传归凶将，虎乘墓入内门，故母死。子存者，干是儿，乘寅为少阳作雀，乙日木旺火相，日干得旺相之气，故儿存也。

财产

童监税庚午生三十九岁占财产，戊申年三月十一日乙未戌时丑将。

贵 后 阴 玄

申 酉 戌 亥　　　虎 阴 阴 蛇　　 财 乙未 蛇 ⊙

蛇未　　　 子常　　丑 戌 戌 未　　 财 戊戌 阴

朱午　　　 丑虎　　戌 未 未 乙　　 财 辛丑 虎

巳 辰 卯 寅

合 勾 青 空

邵先生曰：此课日上见财，主进田庄，不用钱买，中间一人争竞，又后还他，后却得众财，乃是服满人家得来。六月防家中斗殴，不然却门前有尊长新坟，与之争讼。所得之财，悉化为鬼矣。是年童监税与妻家主张分产，遂得田二十亩及财物，有第三房舅嫂守寡，得产不中意，要告官悔，众分不欲破开，因将童氏众人地与寡妇，众人遂陪却童氏财物。盖乙木以辰戌丑未为财，又以丑未为妻，故财自妻家而得。何以见彼之分产？乙未日破碎杀在丑，丑为田，田上有青龙，故得之不费钱买。

日辰三传皆居财上，所以不费己财也。中传戌作朱雀，故有人争。末传未作天后，是又彼人之产复还也。既还产又得众财，乃辰加未，便是乙加未也，却克宅；宅者，彼也，故彼为财，辰为众，故得众人之财也。当年九月有一尊长葬于童氏门前坟地上，侵童监税地界，遂与斗争讼于官，所得之财，果然悉化为鬼矣。盖日为尊长，日为前，支为后，日加支，故宅前，辰为日墓，故曰新墓。经曰：三传全财化为鬼，若非春占，乙木旺于春，财不可得，则反损己财也。

张克用商人占远方买卖，己未日酉将亥时。

青 勾 合 朱

卯 辰 巳 午　　　青 合 青 合　　 兄 　丑 虎 ◎

空寅　　　 未蛇　　卯 巳 卯 巳　　 父 丁巳 合

虎丑　　　 申贵　　巳 未 巳 己　　 父 丁巳 合

子 亥 戌 酉

常 玄 阴 后

邵先生曰：酉为兑，兑为泽，六合为舡，只利舡行，独足无足，不利陆行，若舡行加倍得利，果应。

邹七丞务戊寅生三十二岁占求财，己酉年癸巳日寅将丑时。

合 勾 青 空

午 未 申 酉　　　勾 合 贵 后　　 官 　未 勾 ◎⊙

朱巳　　　 戌虎　　未 午 卯 寅　　 父 甲申 青 ⊙

蛇辰　　　 亥常　　午 巳 寅 癸　　 父 乙酉 空

卯 寅 丑 子

贵 后 阴 玄

邵先生曰：汝欲妻家去取财，未得又欲问令岳父借之，占人笑曰：果是。盖癸以午为财，又为妻，旬空，故未得。日上寅为子孙，生起午火，故云又借。中传为日长生，为尊长，又乘龙为财类神，再借必得也。后必主婢女所费，且受责，酉为婢，天空淫，阴上戌作鬼故也。邵丞务先岳丈许田未与，后经多年生子，欲往取之，岳丈与之三百千。邵有人力宜童，婢荣奴，奴偷钱与人力，被邵见了，乃行吊打，当夜宜童持刀要杀荣奴及主，荣奴被刀不死，邵幸走脱，遂解入官，依法治童，邵以不税田受责。

林子成占平生养息，三月乙亥日戌将午时。

合 朱 蛇 贵

酉 戌 亥 子　　　青 玄 贵 勾　　 财 癸未 青

勾申　　　 丑后　　未 卯 子 申　　 父 乙亥 蛇

青未　　　 寅阴　　卯 亥 申 乙　　 兄 己卯 玄

午 巳 辰 卯

空 虎 常 玄

邵先生曰：凡占课见传送空亡克日，不可者四：一者养鹅不得，二者不得为医，三者不得买碓，四者不宜为道士。林曰：我自二十七岁亡父，二十九岁买得一水碓及磨坊，日与争讼，今十七年矣，累得累失，是我命不招乎？先生曰：汝命不得碓磨力，莫妄用心。因传送空亡，四者终非己有也。支上幸有卯在长生上，一为驴骡，二为竹木，三为术士沙门，三者皆汝前程，必遂所得也。林遂弃碓磨养孳畜，多种竹木，有牝驴二头，七年生五驴，竹木又大盛。先生过其门，林再三拜谢。先生又谓之曰：卯可舟车，何不兴贩？又从之，数年大发，乡人叩问曰：向者指彼数事，今皆大遂，可见吾丈神术有准。先生曰：大不然，是此人造化所该耳。盖乙日木局，全旺在卯，生于亥，故卯全有气也。

元武入庙，又就本家生旺，此所以大全美也。且曲直木局，生于亥，旺于卯，末传逢禄逢旺，诸事遂意，尽在末也。初限卯六未八，乘之得四十八，折半得二十四。又加卯地盘三数，共二十七数一云初传未八青龙七，地盘卯六，未之本数土五，并之得二十六，故初限二十六年，正在父母庇荫之下享福，十六娶妻财又大盛，至二十六岁限足，二十七岁交中限，父母便死，何以其父先死，因中传亥加未上，亥为干为父，亥又为乙木之父，正被未克，上见蛇凶将，所以先丧父也。二十九岁买水碓磨坊，争十七年犹不已者，是申加辰，申七辰五，五七三十五，空亡减半，得十七年。申空加日上，是平生所不利，故因碓磨而费十七年之财。若申不是鬼，犹不至于讼。后予相见时，林年已四十八岁，遂令息争改业，而向驴骡船只竹木营生，今己酉年已五十四岁，现在末限，末传卯加亥，卯六亥四，相乘得二十四，折半为一十二，加亥地盘四数，共十六数，五十六岁交末限一云五十岁交末限，尚有十六年财利。

此限遇亥与元琥水，并力生卯禄旺，是以诸事如意。三传三限也，大凡日上所见者生我即利，脱我即为彼所苦。我克者为财，克我者，文武职人则为官，常人则为鬼。同类加干则是兄弟，助我也。或又问曰：中限父亡之后，累累官司何也。先生曰：是蛇相扰，又申亥六害，害者害我也。或又问曰：初传未亦可以养羊卖酒，中传亥亦可以养猪，何独取卯乎？先生曰：曲直全在卯，乙禄到卯，长生于亥，故取其全盛之地营之。且未加卯，亥加未，皆受下克，故受生为利，受克为害也。

张公癸卯十月初四亥时生，六十六岁，占店业。戊申年九月初九日庚寅日辰将丑时。

蛇 朱 合 勾

申 酉 戌 亥　　　蛇 阴 虎 勾　　 兄 甲申 蛇

贵未　　　 子青　　申 巳 寅 亥　　 子 丁亥 勾

后午　　　 丑空　　巳 寅 亥 庚　　 财 庚寅 虎

巳 辰 卯 寅

阴 玄 常 虎

邵先生曰：干支上皆盗气，其家世店业，十退五六矣。初申加巳，庚禄在申，禄来加蛇上，又蛇扰，是少人钱物；中亥加日上，脱气太重；末财在脱上，又遭虎克，到此十分去尽矣。主四年中去一半，七年中全退。又妻生病死，占时家甚费力，至辛亥年两店皆歇。亥为庚脱，且巳为店，亥又克之，故重会亥而歇业。甲寅欠债狼狈，为人所讼寅爻为店，既为巳脱，故至寅而废也，妻病浮肿而死也。

曹八秀才戊辰生四十二岁，占开店。己酉年十月己亥日寅将酉时。

朱 合 勾 青

戌 亥 子 丑　　　蛇 常 玄 勾　　 父 　巳 玄 ◎

蛇酉　　　 寅空　　酉 辰 巳 子　　 兄 戊戌 朱 ⊙

贵申　　　 卯虎　　辰 亥 子 己　　 官 癸卯 虎

未 午 巳 辰

后 阴 玄 常

邵先生曰：日上见贵财，支上见财库，日上财神又归财库，此大利。初又为店，但修葺有费耳。盖元武为费用倍常也。中又为店之库，重重皆是财利奋发，但末传被人取店，须用争竞。曹曰：莫赁，买之如何？曰：买亦争竞。以九年为期。曹曰：九年再问。乃问汪七娘赁房，大费修葺，入店三年大发，积百万，第六年汪七娘以店卖与之。第七年汪七秀才因分取赎不肯，具告陈论与他。果如先生言。大凡占店少得如此等课。日上见财，且是行年，安得不厚？更中传又乘巳火归库。若末非卯鬼破库，财可永久。今既遭破，且尽，巳之四，戌之五，共九年也。

曹八秀才癸酉生三十七岁占进屋，己酉年十月二十五庚子日寅将未时。

蛇 贵 后 阴

子 丑 寅 卯　　　后 空 合 阴　　 父 戊戌 合

朱亥　　　 辰玄　　寅 未 戌 卯　　 官 　巳 常 ◎

合戌　　　 巳常　　未 子 卯 庚　　 子 庚子 蛇 ⊙

酉 申 未 午

勾 青 空 虎

邵先生曰：斫轮课，须仔细，后必争竞。支受干制之课，犯者畜产不生，宅上天空作害，主有幼小干上，互换罗网，必有小扰大之事。太阴宅母不明，兼行年凑成罗网，定是不足。末蛇乘子绝了又生，生了又绝，切不可居。庚以酉为天罗，卯为地网。

水四哥占求财，己酉年十月壬寅日寅将申时。

空 虎 常 玄

亥 子 丑 寅　　　玄 合 空 贵　　 子 壬寅 玄

青戌　　　 卯阴　　寅 申 亥 巳　　 父 丙申 合

勾酉　　　 辰后　　申 寅 巳 壬　　 子 壬寅 玄

申 未 午 巳

合 朱 蛇 贵

邵先生曰：主先讨他还本，今再重讨利。是如此否？水曰：然。先生曰：壬水绝于巳，巳财绝了。又见申长生，是还本后重讨也。但讨得此财，下稍必被他扰害，实成不足。四年外必见是非。后癸丑年果争息钱下狱，得赦免罪。丑年者，惹动丑上朱雀鬼故也。

刘五官己巳生四十七岁占店，乙卯年十月戊寅日寅将丑时。

蛇 贵 后 阴

午 未 申 酉　　　合 勾 贵 蛇　　 兄 庚辰 合

朱巳　　　 戌玄　　辰 卯 未 午　　 父 辛巳 朱

合辰　　　 亥常　　卯 寅 午 戊　　 父 壬午 蛇

卯 寅 丑 子

勾 青 空 虎

邵先生曰：此课三传被日辰夹定，占店终久得之。亥卯未生人方成，其店被人买断，三年后其主必定来赎此店，却发目不至丙年四五六年方见头尾断赎，再求方得。谓日辰抛离后再赎，恐后有司事发不一，此屋死人多，无气故也。

甲申生人三十三岁占求财，丙辰年五月十八日丁酉日申将未时。

青 勾 合 朱

午 未 申 酉　　　贵 蛇 朱 合　　 官 己亥 贵

空巳　　　 戌蛇　　亥 戌 酉 申　　 官 庚子 后

虎辰　　　 亥贵　　戌 酉 申 丁　　 子 辛丑 阴

卯 寅 丑 子

常 玄 阴 后

邵先生曰：进连茹三传皆鬼，只喜日上人财，而辰上作六害。日上申加丁作六合，支上戌加酉作蛇，六合乃卯，蛇乃巳，此是卯与戌合，巳与申合，又末见财之库，三传虽鬼，只是少阻无妨，此是来往故事，再三方得。本命行年俱在传课，又本命作财，必主喜兆非鬼兆也。

己巳生人四十八岁占求财，丙辰年六月甲寅日巳将亥时。

勾 青 空 虎

亥 子 丑 寅　　　虎 蛇 虎 蛇　　 兄 甲寅 虎

合戌　　　 卯常　　寅 申 寅 申　　 官 庚申 蛇

朱酉　　　 辰玄　　申 寅 申 甲　　 兄 甲寅 虎

申 未 午 巳

蛇 贵 后 阴

邵先生曰：此乃反复争夺之财，甚薄。应在戊寅日得之。据课体本无财，盖此人己巳乃是寅作德，又蛇制申金，行年财临甲戌日得之也。此课又是论化气，甲日己年，甲己化土也。

钱三郎甲戌生三十六岁占开店，己酉年丙戌日辰将寅时。

朱 蛇 贵 后

未 申 酉 戌　　　虎 玄 贵 朱　　 官 戊子 玄

合午　　　 亥阴　　寅 子 酉 未　　 父 庚寅 虎

勾巳　　　 子玄　　子 戌 未 丙　　 子 壬辰 青

辰 卯 寅 丑

青 空 虎 常

邵先生曰：此课开店来，当有他事相扰，主方开店便有人来美虚账本，主无人，此必是隔皮亲人，及去报他，遂来相攻，不能为害，其店终嘈杂不甚兴。令郎长大，因淘汰钱物，使用动众，一一挠其店遂止。此向三阳，乃向高之意，终不可止也。钱氏重阳日开店，有邵一郎，与他是姨夫，因前数次向钱氏假贷不允，今因开店，邵令彼主母入状索前签过帐内钱七十贯，官中令追还，依旧开店。果不兴发。至壬子年，其子斗黄禽与两边收钱不明，遂相打经官，因此歇店。盖日上未作勾陈空亡，空挠也。支子作天后，厌翳无兴发也。中寅作元武，子偷钱物也。末辰作白虎，动众相打也。

一课二事多断式

王县丞丙寅生四十三岁占官职，戊申年五月初一甲申日申将巳时。

青 勾 合 朱

申 酉 戌 亥　　　后 朱 青 常　　 官 甲申 青

空未　　　 子蛇　　寅 亥 申 巳　　 父 丁亥 朱

虎午　　　 丑贵　　亥 申 巳 甲　　 兄 庚寅 后

巳 辰 卯 寅

常 玄 阴 后

邵先生曰：日上见巳作太常，主兼职而费力。初传官主兼职，中传临宅上，主上人垂顾，兼职而加俸，末传寅临亥，名字必达天庭，是费力中得便宜，劳苦中得迁转。任满朝廷面君，有内绛帐之荣。后王县丞因知县恩泽，受财事发，遂擢县印，两项职事，悉皆了办，见知上司列荐，得旨任满日引见，遂得诸王宫教授。缘日上见巳，是甲木生巳火，故费力也。太常为职，巳为双女，故曰兼职。初传申官临于双女上之，亦是兼职。青龙主喜庆，中传亥与行年上亥，皆是官长之属。亥为天庭，朱雀为举荐，末传寅为己身，上临于长生之地，又登天门，上乘天后恩泽之神，同生甲与寅木。甲以亥为长生学堂，故主绛帐之职。在天门则为内绛帐也。甲木生巳火，虽云费力，却得天后水及亥水之生，申金官星居巳火之上，又得青龙，所以费力中而加升也。

汪五公丁未生六十一岁占买卖同得此课。

青 勾 合 朱

申 酉 戌 亥　　　后 朱 青 常　　 官 甲申 青

空未　　　 子蛇　　寅 亥 申 巳　　 父 丁亥 朱

虎午　　　 丑贵　　亥 申 巳 甲　　 兄 庚寅 后

巳 辰 卯 寅

常 玄 阴 后

邵先生曰：如何染得许多红紫？今已发变斑点，都是染皂用耳。汪公尚不觉，及开包裹看之，果然红紫皆退，又发斑点。汪大惊，曰：大端怀此绢帛，奈何？先生曰：不妨，十月染皂不折本，但滞得半年耳。盖日上见巳蚀甲，寅去亥上受生，未甚费力。今又添行年丙，便是两个巳而蚀一甲，虽寅受生于亥，费有余而得不足也。太常为绵丝衣帛，在日上与行年上皆赤，便是红紫之类。寅作天后为改色，寅为虎，主斑点。初传官鬼破身伤财，又立于耗盗之上，中传亥来生甲，只宜染暗青黑绿，以北方主黑，亥加申白而生黑。州人仿他铺染暗青黑绿都不好，八九月亦不翻腾 。汪公至十月染皂，铺中有买卖，果不折本。盖末传有寅生于亥上，中传亥却为旬丁，主变动之神。末传天后水为皂色，以此妇人俱重此色衣服，亥为十月，信知造物亦有时也。可见占验之神，与造物无间耳。

或问：王县丞与汪五公同月将日时，同得此课，何以王县丞许其升迁，汪五公却说彩帛变色？先生答曰：县丞本命寅下临长生得恩泽之神。行年添一官星，在任者宜占之，必然升迁。汪公命本未，下临魁罡，上得虚诞之神，行年上添一盗气，经纪者忌见之，必然败坏。幸得汪公寅加亥上，中传亥又来生身，为不折本耳。

刘判官己未生五十岁占前程，戊申年七月初一癸未日午将卯时。

合 勾 青 空

申 酉 戌 亥　　　常 青 朱 后　　 官 庚辰 后

朱未　　　 子虎　　丑 戌 未 辰　　 官 癸未 朱

蛇午　　　 丑常　　戌 未 辰 癸　　 官 甲戌 青

巳 辰 卯 寅

贵 后 阴 玄

邵先生曰：日上见墓神，天后又是滞神，今方自墓中脱去。中传未是旬末，末传归家，却见旬首，旬首加旬尾，做官方始起，却早归家，如何得改官迁转？不如治生，何以见之？本命上中传，甲戌旬末是癸未，未土癸水为三传全鬼，却变成财，若要求官仍复为鬼，所以治生，必然兴发，为甚佳也。刘判官三十八上及第，到五十方受第一任，缘丁了三服，乃是庶出，兼有丧服，后做判官任满，不得改官，任中文字又多不足，遂思先生之言，归家治生，开杂卖铺见利，为之靡所不至，自初归时，止有三千余贯，后十二年共发至三十五万贯，造屋买田，如法做起，信知先生之言不妄也。

闭口主不能升。

刘一翁代一人占身位亦同此课，其人丙辰生五十三岁。

合 勾 青 空

申 酉 戌 亥　　　常 青 朱 后　　 官 庚辰 后

朱未　　　 子虎　　丑 戌 未 辰　　 官 癸未 朱

蛇午　　　 丑常　　戌 未 辰 癸　　 官 甲戌 青

巳 辰 卯 寅

贵 后 阴 玄

邵先生曰：此人不长久，目下如云雾中行耳。明年五十四岁，行年在未，上见戌为闭口，戌为九月，其人九月间患积块疼痛，气塞胀蛊而终。

或问：此人与刘判官同月将日时，同得此课，何故前言治生，此言就死？邵先生曰：前是己未生，中传得本命，自墓引生来，末传见旬首，周而复始，三传全鬼，却化为财，所以治生发旺也。此是丙辰生，他的本命自来墓身，既来添墓，如何去得？

旬首甲克未，戌克癸，所以化财。

何秀才丁亥生二十二岁占胶程，戊申年五月丁酉日申将辰时。

朱 蛇 贵 后

酉 戌 亥 子　　　空 阴 常 贵　　 官 己亥 贵

合申　　　 丑阴　　巳 丑 卯 亥　　 父 癸卯 常

勾未　　　 寅玄　　丑 酉 亥 丁　　 子 乙未 勾

午 巳 辰 卯

青 空 虎 常

邵先生曰：本命在日上作初传，既是官星，上见贵人，贵人带官来，三十岁定主及第，及第后须见大病，病后却吉。迤逦至守土官。宅上丑作太阴，终身居于旧宅，一生不能建造，但有守土之名，无守土之实。残病在身，不能卦美任矣。何二十九中举，三十及第。第六任授台州太守，为风瘫不能赴任。盖亥水克丁为官，本命又是官，是自家官星相催也。三十乃丙辰年分，辰上见申，申金生亥水，官星有气，故及第。及第后大病四十余日方安者，先论官，次论克也。病得不死者，亥卯未木局，木能生火故了。卯乃生丁之神，卯数六，故六任。末传未是本身，加日禄卯上，为勾陈所拘，本能生风，死败之气，乃虚风也。勾陈留滞之神，故终为之缠也。未即今日之丁，未死于卯，丁败于卯，未为守土之任，既死败不能赴也。

何学录庚申生四十九岁占身位及家宅同得此课。

朱 蛇 贵 后

酉 戌 亥 子　　　空 阴 常 贵　　 官 己亥 贵

合申　　　 丑阴　　巳 丑 卯 亥　　 父 癸卯 常

勾未　　　 寅玄　　丑 酉 亥 丁　　 子 乙未 勾

午 巳 辰 卯

青 空 虎 常

邵先生曰：前课二十二岁，官星未过，是取官之年，今乃四十九，官星已过，乃是绝神克身，末又受克，不能制水，是数不永。辛亥必死矣。况卯乃截路空亡，未加于上，亦以空言，所以不得力。更宅前左手，不合被人迁坟，掘断龙脉，葬老阴人，因此生事，家计悉破也。何三十二上中举，已满官星之数，四十外已无力，故不及第，为学录。至辛亥年死。盖亥克丁为官，亥四未八，四八三十二，故四十外即不得力，既不为官，即是鬼，鬼来克身，又是丁之绝神，至亥年鬼旺，身不可逃，故死。又酉日丑加酉为墓神，丑在前，西方看北方，是左手也。太阴老阴人也。五十二死者，命上子水，变杀破禄也。夫同此一课，而命添一水，便乃迥异如此。

交易谋为

周氏占与罗氏交易，建火五年正月乙巳日亥将巳时。

蛇 贵 后 阴

亥 子 丑 寅　　　虎 蛇 常 朱　　 子 乙巳 虎

朱戌　　　 卯玄　　巳 亥 辰 戌　　 父 辛亥 蛇

合酉　　　 辰常　　亥 巳 戌 乙　　 子 乙巳 虎

申 未 午 巳

勾 青 空 虎

邵先生曰：反吟体见凶将，必难成。又日上见财乘雀，必见争闹而后成。只是两家俱有孝服，后来周姓果丧母，罗姓亦丧妻。又至后有三人来作闹，丁丑日事成。其闹者乃过房子也。盖乙以巳为儿，巳中丙戌，二姓主过房子来争也。

曹将仕丙午生六十四岁占谋干，己酉年癸卯日寅将辰时。

朱 蛇 贵 后

卯 辰 巳 午　　　空 勾 常 空　　 官 辛丑 勾

合寅　　　 未阴　　亥 丑 酉 亥　　 兄 己亥 空

勾丑　　　 申玄　　丑 卯 亥 癸　　 父 丁酉 常

子 亥 戌 酉

青 空 虎 常

邵先生曰：支上丑作勾陈，自宜用旧，未利谋新。况三传四课皆阴，岂宜进干？若阳则宜进干，岂不闻《心镜》曰：大吉临干为死旧，天罡加日是生新。《心镜》全以阴阳二字，分别阳宜动，为生、为新、为德；阴宜静，为杀、为旧、为刑也。

出行访谒

应秀才三十四岁占出行，己酉年九月癸亥日卯将酉时。

勾 合 朱 蛇

亥 子 丑 寅　　　勾 阴 朱 常　　 财 丁巳 阴

青戌　　　 卯贵　　亥 巳 丑 未　　 兄 癸亥 勾

空酉　　　 辰后　　巳 亥 未 癸　　 财 丁巳 阴

申 未 午 巳

虎 常 玄 阴

邵先生曰：此课出行，当主半路归家。何也？盖自支发出，少间复回，末又归支，当主一骨肉有丧，遂遣人邀归。应曰：何故？先生曰：初以巳发用，中传复回，末传又见巳，如何去得？应恐家中有事，先生曰：非也。应遂行，欲往袁州岳丈任中，次至抚州，却有一亲戚，乃伊亲姐，在信州玉山县，赴任病重，遂遣人赶应回，亲姐死，应遂不得袁州。盖宅上见巳，初末皆巳，巳乃癸之绝神，虽为绝神，却是三层驿马，又以旬丁，所以主动。但中即传宅阴，所以半路归也。日上未鬼作太常，主亲戚眷属之服。日主外故主外服，发用太阴，主阴人丧，所乘之巳为妻，是妻之祖也。巳火亥水去了又来，互换相冲，不得不动，既动彼此俱绝，所以止也。

李秀才占往元真观访紫衣张道士，十月庚辰日寅将午时。

贵 后 阴 玄

丑 寅 卯 辰　　　青 蛇 蛇 玄　　 子 丙子 蛇

蛇子　　　 巳常　　申 子 子 辰　　 兄 　申 青 ◎

朱亥　　　 午虎　　子 辰 辰 庚　　 父 庚辰 玄 ⊙

戌 酉 申 未

合 勾 青 空

邵先生曰：此课占访人，其人在本处水火之傍，造墨或为细务。因事未毕，必然不出见也。盖子发用，虽与日辰三合，奈辰课不足，必主事务未毕也。且今日庚金，子水发用，庚落空亡，不能生子，子反畏日上天罡，所以主不出见。罡加孟，为在内，故言在家。言为生计者，庚为水之源，而生神后，神后加辰，神后北方也黑色，交合辰土，生计是造墨也。润下卦，有蛇火神为用，故曰近水火之傍也。李果访之不见，后询之，果因造墨未毕也。

管学正辛酉占往宜兴谒县尹杨公，己酉年十月甲午日寅将戌时。

朱 合 勾 青

酉 戌 亥 子　　　虎 合 合 后　　 兄 壬寅 虎

蛇申　　　 丑空　　寅 戌 戌 午　　 子 甲午 后

贵未　　　 寅虎　　戌 午 午 甲　　 财 戊戌 合

午 巳 辰 卯

后 阴 玄 常

邵先生曰：详课意，吾兄若欲行正道，则不必见之。若行邪道，见之不妨。爱圅曰：此四句当有讹错。盖寅午戌相习而为狂党，天后六合不正之神，又为失友，主下稍埋怨不足，互相冤抑。夫甲日火局，十二分盗气，支又来耗我，大有所费。吾兄纵有所得，左手得钱，右手便送娼家，被官知觉，亦轻视不肯惠矣。管笑曰：杨尹有书来，安得无利：遂往，杨尹大喜，所赠甚厚，管竟入娼家，杨察知之，曰：吾多方照顾，欲尔收拾养家，如此胡为，枉做人情矣。遂不想信，仅与盘缠而归。盖炎上课，甲日自是不利，又午来蚀甲，天后六合皆不正之神，主酒色蛊惑，四课不足，虽厚本亦主消折，况赤手空拳乎．

史某占访僧见否，乙酉日酉将辰时。

朱 蛇 贵 后

戌 亥 子 丑　　　青 阴 阴 合　　 财 　未 青 ◎

合酉　　　 寅阴　　未 寅 寅 酉　　 父 戊子 贵 ⊙

勾申　　　 卯玄　　寅 酉 酉 乙　　 子 癸巳 虎

未 午 巳 辰

青 空 虎 常

邵先生曰：和尚出门撞见，要回寺。又有一贵人来访，僧高宴款待。吾兄不得豫也。史果至寺门相见，待欲留茶，俄有侍御来见，设席果不预宴。盖发用空传，又贵为日之三合，故主一贵人来。未为酒食，原为此贵设也。酉来合乙得六合，故主寺门相见，酉为酒克日，故虽有酒不宴我也。一云，史公不预宴者，贵人乘子，加未空亡上也。

十月丙辰日卯将子时。用旦贵何也？

蛇 贵 后 阴

申 酉 戌 亥　　　后 朱 阴 蛇　　 财 庚申 蛇

朱未　　　 子玄　　戌 未 亥 申　　 官 癸亥 阴

合午　　　 丑常　　未 辰 申 丙　　 父 甲寅 虎

巳 辰 卯 寅

勾 青 空 虎

邵先生曰：我欲占动静，今申生于巳，亥生于申，寅生于亥，巳生于寅，宅上又是勾陈入庙，至辛亥年十月方得身动。当往东北，近二百里。又转西北亥处，终于东北之上，年六十九矣。果辛亥十月十七辛巳起行，过婺州，自乡里行一百八十里，壬子年过严州，自乡中从东北过西北，癸丑又到婺州，终于衙中。盖丙以申为妻，巳与申合，又作六合，更未作勾陈，在本家所以恋家，卒难脱解。至辛亥年巳亥相冲，而寅申又冲，十月又是亥月，三个亥冲巳，又寅马加亥，得冲而动，所以能行动于东北者，乃寅马合亥，难脱得冲则行也。癸丑死者，老人五行投生方也。一曰，未加辰宅，辰加丑上，辰为岁之墓也。

某人丁巳生五十岁占出行，己酉年正月十五甲午日子将午时。

朱 蛇 贵 后

亥 子 丑 寅　　　虎 蛇 后 青　　 兄 壬寅 后

合戌　　　 卯阴　　午 子 寅 申　　 官 丙申 青

勾酉　　　 辰玄　　子 午 申 甲　　 兄 壬寅 后

申 未 午 巳

青 空 虎 常

邵先生曰：主有三千里之动，七年八年方归也。七月果随一官员到广，二千三百里，至八年方归。盖日上驿马交驰，寅申各七数，故有七年之测。行年亥加巳，天门地足，主动必远也。

邵先生自占一人相访去吉凶，戊辰日子将酉时。

蛇 朱 合 勾

申 酉 戌 亥　　　合 贵 勾 蛇　　 财 　亥 勾 ◎

贵未　　　 子青　　戌 未 亥 申　　 官 丙寅 虎 ⊙

后午　　　 丑空　　未 辰 申 戊　　 父 己巳 阴

巳 辰 卯 寅

阴 玄 常 虎

邵先生曰：其人是孤恤一身，盖亥加申为用乃六害空亡，是真正孤辰寡宿课，故知其人单独一人而已。
