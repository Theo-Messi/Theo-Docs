---
title: 增删卜易(卷一)
editLink: true
---

## 《增删卜易》卷之一

八卦章第一

乾为父；震为长男；坎为中男；艮为少男，俱属阳。

坤为母；巽为长女；离为中女；兑为少女，俱属阴。

卦象图章第二

乾三连：连得三爻俱是单，为乾卦，一点为单。

坤六断：连得三爻俱是拆，为坤卦，两点为拆。

震仰盂：初爻单，二爻三爻俱是拆，为震卦。

艮覆碗：初爻二爻俱是拆，三爻单，为艮卦。

离中虚：初爻单，二爻拆，三爻又单，为离卦。

坎中满：初爻拆，二爻单，三爻又拆，为坎卦。

兑上缺：初爻二爻俱是单，三爻拆，为兑卦。

巽下断：初爻折，二爻三爻俱是单，为巽卦。

占卦法章又第二

占卦法：用钱三文（以乾隆通宝铜钱为佳）。

一背为单，点一点丶 ；两背为拆点两点丶丶；三背为重画上一圈 ○；三字为交打上一叉 ×。

○ 儿仍算一点，× 儿仍算两点。

丶此系单爻为阳，今得 ○ 谓之阳动，并作一点看。

丶丶此系拆爻为阴，今得 × 谓之阴动，仍作两点看。

凡卦中但有 ○ 儿、× 儿谓之动。

凡问事者，运诚籍贯姓名，所占其事，执钱三文掷于盘内，看系几个字，几个背。

见一背者，点一点；两背者，平点两点；三背者，画一圈；三字者，打一叉。

今点一卦为式，后式自下往上看：

若第六次又得两背　六爻丶丶

若第五次得三背者　五爻 ○

又第四次得三字者　四爻 × 　上三爻为外卦

若第三次得三背者　三爻 ○

若第二次得两背者　二爻丶丶

若第一次得一背者　初爻丶　下三爻为内卦

初学点卦者，但见一点两点容易治之，凡见 ○ 儿 × 儿不甚明白，须要细心慢想。

假如占得此卦，另用纸一张点出此卦，将 ○ 儿改作一点，× 儿改作两点便知某卦。

今将前卦改此一卦为式，前卦第三爻 ○ 儿改作一点，乃是离中虚卦，谓之内卦得离卦，离为火。

第四爻 × 儿改作两点，第五爻 ○ 儿又改作一点，乃是坎中满卦，谓之外卦得坎卦，坎为水。

水在上，火在下，名为水火既济卦。

点卦虽则由下点至上，今排卦名又要由上而往下。

此卦水上火下，所以即是水火既济。

再排一卦为式：

第六次又得一背者又点一点丶

若第五次得三字者打上一叉 ×

若第四次得一背者点上一点丶

若第三次得两背者平点二点丶丶

若第二次得三背者画上一圈 ○

若第一次若得两背点上两点丶丶

上三爻外卦 × 儿仍算两点，即是离中虚，离为火。

下三爻内卦 ○ 儿仍算一点，即是坎中满，坎为水。

火在上，水在下，卦名火水未济。

八宫章第三

八宫六十四卦名，须宜念熟；

乾宫八卦俱属金；乾为天，天风姤，天山遯，天地否，风地观，山地剥，火地晋，火天大有。

坎宫八卦俱属水；坎为水，水泽节，水雷屯，水火既济，泽火革，雷火丰，地火明夷，地水师。

艮宫八卦俱属土；艮为山，山火贲，山天大畜，山泽损，火泽睽，天泽履，风泽中孚，风山渐。

震宫八卦俱属木；震为雷，雷地豫，雷水解，雷风恒，地风升，水风井，泽风大过，泽雷随。

巽宫八卦俱属木；巽为风，风天小畜，风火家人，风雷益，天雷无妄，火雷噬嗑，山雷颐，山风蛊。

离宫八卦俱属火；离为火，火山旅，火风鼎，水火未济，山水蒙，风水涣，天水讼，天火同人。

坤宫八卦俱属土；坤为地，地雷复，地泽临，地天泰，雷天大壮，泽天夬，水天需，水地比。

兑宫八卦俱属金；兑为泽，泽水困，泽地萃，泽山咸，水山蹇，地山谦，雷山小过，雷泽归妹。

初学点卦不会装卦者，须将卦照此全图装世应五行；

乾宫八卦全图

坎宫八卦全图

艮宫八卦全图

震宫八卦全图

巽宫八卦全图

离宫八卦全图

坤宫八卦全图

兑宫八卦全图

野鹤曰：昔者吾友宦游时以此全图相送。

友曰：“余不知五行焉能断卦？”予曰：“先学点卦，点出卦象看是何卦，即在全图内寻出此卦，照样装排世应五行六亲，不用念卦书，即不知五行生克之理，亦能断四宗大事。不管卦中动与不动，即照此全图内单看世爻。”

占防忧虑患者，若得子孙持世无忧。官鬼持世忧疑难解，须宜如意防之。

占功名者，若得官鬼持世即许成名，子孙持世且宜待时。

占求财，妻财持世者必得，兄弟持世者难求。

占疾病者，若得六冲卦，近病不药而愈，久病妙药难调。

友曰：“何以谓之子孙持世？”予曰：“子孙与世字同在一爻者，即谓子孙持世。倘得官鬼与世字同在一爻者，即是官鬼持世。其余兄弟、妻财持世皆同此说。”

要知何谓六冲卦者，乾为天，坎为水，艮为山，震为雷，巽为风，离为火，坤为地，兑为泽，此八宫头一卦皆是六冲卦。再者天雷无妄，雷天大壮亦是六冲卦。一共十卦，其余不是。

或问曰：求官者若得官鬼持世，求名必成。

求财者若得妻财持世，求财必得。

倘若官鬼爻与妻财爻或值旬空月破，或被卦中子孙发动以伤官，兄弟发动以伤财，虽遇官鬼持世，妻财持世有何益也？予曰，尔知五行之理，神早知之，所得之卦若非凶中藏吉，定是吉中藏凶，此乃神圣引人以知其奥，自然要看旬空月破，生克冲刑。

今吾友不知五行之理，神亦早知。

如若求名，祷于神曰：“功名若成赐我官鬼持世，倘若无望，赐我子孙持世。”

如占防忧虑患，祷于神曰：“目下如有祸者，卦得官鬼持世，若能免祸逃灾者，赐我子孙持世。”

所得之卦自然显而易见。

若有隐微者，即是神亦欺人，何以为神？况余作此一段简易之法，单欲教其全不知五行之理，学会点卦，即照此全图装排就知决断四宗大事。

倘若稍知五行之理者，不可以为法。

务必细看此书卷后何谓空而不空，破而不破；何为墓而不墓，绝而不绝；何为真反吟假反吟；何为进不进，退不退；何为回头克者生，何为回头克者死；何处可看用神，何处不看用神；何为占此而应彼，何为占远而应近；何为元神有力不生用神，忌神无力能害用神；何处辟诸书之谬，何处增巧验之奇。

种种秘法，方能决事如神。

或又问曰，假令占防灾虑患，若得子孙持世自是无忧，若得官鬼持世惊恐必见。

倘卦中并不现者，何以决之？予曰，一卦不见再占一卦，再若不见，明日又占。

昔人泥其不敢再渎，所以无法予见。

易经有云，三人占听二人之言，古人一事既可决于三处，今人何妨再渎？予生平以来稍得其奥者，全赖多占之力也。

事之缓者，迟迟再占，事之急者，歇歇又占，不拘早晚，不必焚香。

深更半夜亦可占之。

只要单为此事而占，不可又占他事。

但有心怀两三事而占卦者，非一念之诚，决无灵验。

假令占功名或是官鬼持世，或是子孙持世，得其一者，得失已知，不必再占矣！不可厌其子孙持世，务必求官鬼持世而后已，此非理也。

如占求财或是妻财持世，或是兄弟持世，得其一者则止，不必再占。

倘一事而与众人同其祸福者，各占一卦决之更易。

即如行舟遇暴风，家中防火烛，人人俱可占之，但有一卦若得子孙持世，皆同无患。

又如占疾病，病人自占，若不得六冲卦者，一家俱可代占，但有一人得六冲之卦，或系近病，或系久病，吉凶全了然矣！告吾友曰：世人凡有疑难，开口则曰求神问卜，可见欲知未来之吉凶，除卜之外无他矣。

予习周易有年，所卜之事感应之理就如神圣开口说话，真令人毛骨悚然。

因而不知周易之妙，不念卦书，不得不送此秘诀试去行之，尔见其灵，从此自肯念书。

学卜此法甚善尔，亦可以传人，缙绅士民行商坐贾无人不可不用。

须要全不知五行生克之人方用此法，倘稍知五行者，神必现隐微之卦。

须要先念浑天甲子六亲歌，占出卦来会装五行六亲，再学动变，卦中必有动爻，动则必变。

既知动变，然后再看用神、元神、忌神。

知此者即入周易之门也。

再看四时旺相章，五行相生相克章，五行相冲相合章，旬空月破生旺墓绝章，又如升周易之堂矣。

再看后卷各门各类占何事，以何法断之，渐渐由浅入深，以得其奥，不须半载工夫得予数十年之学也。

今予先点一卦，教尔学看用神及五行生克旺衰之理。

凡问事者先写年月日辰，再照六神章中写出六神，然后占卦。

即如得乾为天卦：丶父母戌土世丶兄弟申金丶官鬼午火丶父母辰土 应丶妻财寅木丶子孙子水自占吉凶以世爻为用神。

此卦世临戌土，即以此戌土为自己之身，宜于旺相，最怕休囚，宜逢巳午之火相生，皆忌寅卯之木而相克。

又不宜世爻落空，亦不宜世临月破。

此戌土有四处生克冲合；月建能生克冲合，一也。

此卦世爻戌土若在寅卯月占卦，被寅卯之木伤克即为世爻受伤，自占吉凶者谓之休囚不利。

若在辰月占卦，辰冲戌土，戌为月破，此谓之世爻逢月破，即如自己身子如破格也，百无所为。

若在巳午月占卦，巳午之火乃是官鬼能生戌土，谓之火旺土相，世爻逢旺相，诸事可为。

若在未丑月占卦，此两月土旺之时亦能帮扶戌土，此世爻戌土亦谓之旺相，亦以为吉。

若在戌月占卦，世爻戌土而为月建，此乃旺相以当时也，自占吉凶，诸事亨通。

若在申酉亥子月占卦，此戌土皆为泄气之时，谓之世爻休囚无力。

此谓之月建能生克冲合世爻戌土之用神也。

要知何以谓之用神者，自占吉凶用此世爻为主，不曰世爻而曰用神，占父母以父母为用神。

日辰能生克冲合，二也。

此卦世爻戌土若在寅卯日占卦，寅卯之木能克戌土，此世爻受日辰伤克，不利之象。

若在辰日占卦辰冲戌土，谓之世爻暗动。

若在巳午日占卦，巳午之火即是官鬼能生戌土，此谓之世爻逢官鬼而生旺，诸事皆吉。

若在未丑日占卦，土遇土而帮扶，此戌土亦为得助。

若在戌日占卦，谓之世爻临日建当令得权。

若在申酉亥子日占卦，此戌土无克无生。

此谓之日建能生克冲合用神也。

卦中之动爻能生克冲合，三也。

此卦世爻戌土，倘卦中第二爻寅木发动能克戌土。

第四爻午火官鬼发动能生克戌土。

第三爻辰土发动能冲戌土。

此谓之动爻能生克冲合用神。

世爻自动变出之爻能回头生克，四也。

世爻发动，动而必变，变出巳午之火，谓之回头生世。

变出寅卯之木，谓之回头克世。

变出辰土，谓之回头冲世。

变出卯木，谓之合世。

此谓之用神自动变出之爻能生克冲合用神也。

以上四处若得全来生合用神者，诸占全吉。

倘有三处相生，一处相克，亦以吉断。

若有两处克两处生者须看旺衰，生用之神旺相者则以吉断。

克用神之神旺相者，可作凶推。

倘遇三处相克，一处相生，若得相生之爻旺相者，亦可谓之绝处逢生，凶中得解。

若值休囚者，有生之名，无生之实。

与四处俱来克者同断，诸占大凶。

或问曰，此卦世爻戌土并无变出寅卯巳午之理。

予曰，他爻多有变出回头生克，借此以为法也。

又问曰，卯木能克戌土，又与戌合，还是以之为克？还是以之为合？予曰，五行相合章注解极明。

又问曰，此卦乾为天，午火作官星，是也。

如何午月午日占卦亦以此午火作官星，何也？予曰，不拘占得何卦，卦内若以巳午火作官星者，如遇巳午月日占卦，此巳午月日亦作官星。

卦中若以巳午之火作财星者，而巳午月日亦作财星。

余仿此。

旺相休囚者，四时旺相章查之。

空破者，旬空月破章查之。

冲合者，五行相冲、五行相合章查之。

生克者，五行相生、五行相克章查之。

元神者，元神章查之。

用神者，在用神章查之。

暗动者，在暗动章查之。

回头生回头克者，在动变生克章查之。

日辰月建者，在日辰月建章查之。

占父母者，以卦中之父母爻为用神。

此卦辰戌两爻俱是父母，若两爻俱动或俱不动，择其旺者而为用神。

如一爻动者，择其动者为用神。

父母既临辰戌二土，即以土为用神。

宜火相生，怕木相克，忌临月破旬空，亦有四处生克冲合，但宜生多克少为吉。

与前世爻参看。

占室舍车舟文章奏章，皆以父母爻为用神，须在用神章细看。

占他人者，以应爻为用神，此卦应临辰土，欲其吉者，宜四处相生，欲其衰者，宜四处以冲克。

占兄弟者，以兄弟爻为用神，此卦申金兄弟，即用此爻，宜土相生，怕火相克，忌临月破旬空，亦有四处生克，俱是多生少克为吉，克多生少为凶。

又云兄弟爻乃劫财之神，如占兄弟姐妹之否泰者，宜其生旺，不临月破旬空。

如占妻妾婢仆及财物者，最宜多克少生，更喜逢空逢破，使其不能劫我之，克我之妻妾婢仆。

占妻财婢仆及占财物者以妻财爻为用神，此卦寅木妻财即是用神，忌临旬空月破，宜水相生，怕金相克，亦有四处生克，多生少克为吉，与前同看，凡占金银买卖皆以妻财为用神，须在用神章中细看。

占子孙者，以子孙爻为用神，此卦初爻子水即是用神，忌临月破旬空，喜金相生，怕土相克，亦有四处生克冲合，宜其克少生多，与前同看，占他事者，以子孙爻为用神者亦多，用神章中查之。

占功名以官鬼为用神，此卦午火官星，即用此爻，最忌逢空逢破。

怕水相克，宜木相生，亦有四处生克，与前同看，占鬼祟妖孽、乱臣贼盗皆以官鬼爻为用神，须在用神章细看。

从前至此所论诸事，后卷俱有细法，恐尔初学不得其门而入，写此以为纲领，引尔以入门也。

知此纲领，再细详后卷各章，由浅入深自入佳境。

前八宫全图皆是静爻。

然卦必宜动，动则必变。

后篇虽有动变章恐尔不明，再排一变卦为式，尔宜细详。

卦中有 ○ 儿变出丶丶，○ 儿为重，重为阳，阳动变阴。

卦有 × 儿变出丶，× 儿为交，交为阴，阴动变阳。

即如占得泽天夬，变出天风姤；× 兄弟未土 父母戌土丶子孙酉金 世丶妻财亥水丶兄弟辰土丶官鬼寅木 应 ○ 妻财子水 父母丑土上三爻外卦乃是兑卦，兑为泽。

下三爻内卦乃是乾卦，乾为天。

泽在上天在下即是泽天夬卦。

即于全图内寻出泽天夬卦，照样装出世应、五行、六亲，然后再看动爻。

上三爻兑卦第六爻交动，× 儿变出丶爻，即是兑卦变乾卦，乾为天。

下三爻乾卦初爻重动，○ 儿变出丶丶爻，即是乾卦变巽卦，巽为风。

天在上风在下，即是天风姤卦，再往全图内寻出天风姤卦，以姤卦初爻之丑土写在前卦初爻发动子水之旁，谓之子水变出丑土，以姤卦第六爻戌土写在前卦六爻发动之旁，即是未土变出戌土，余者不动不变，不必写出。

按六亲者，姤卦之丑土戌土原是父母，今俱写兄弟者，何也？六亲须照前卦而安也。

前卦泽天夬土为兄弟，所以变卦丑戌二土亦写兄弟，余卦此。

浑天甲子章第四乾在内卦，子水寅木辰土；乾在外卦，午火申金戌土。

坎在内卦，寅木辰土午火；坎在外卦，申金戌土子水。

艮在内卦，辰土午火申金；艮在外卦，戌土子水寅木。

震在内卦，子水寅木辰土；震在外卦，午火申金戌土。

巽在内卦，丑土亥水酉金；巽在外卦，未土巳火卯木。

离在内卦，卯木丑土亥水；离在外卦，酉金未土巳火。

坤在内卦，未土巳火卯木；坤在外卦，丑土亥水酉金。

兑在内卦，巳火卯木丑土；兑在外卦，亥水酉金未土。

假如占得天风姤卦：　丶戌土　丶申金　丶午火 应　丶酉金　丶亥水丶丶丑土 世上三爻是乾卦，即是乾在外卦，午火申金戌土；下三爻是巽卦，即是巽在内卦，丑土亥水酉金。

点卦由下点至上，故装卦五行亦由下而往上，余仿此。

六亲歌章第五乾兑金兄土父传，木财火鬼水子然。

乾兑宫八卦俱属金坎宫水兄火为财，土鬼金父木子来。

坤艮土兄火为父，木鬼水财金子路。

坤艮宫八卦俱属土离宫火兄水为鬼，土子木父金财助。

震巽木兄水父母，金鬼火子财是土。

震巽宫八卦俱属木假令占得乾为天：丶父母戌土 世丶兄弟申金丶官鬼午火丶父母辰土 应丶妻财寅木丶子孙子水照乾兑金兄土父木财火鬼装之。

所以辰戌二土为父母，申金为兄弟，火为官鬼，木是妻财，水是子孙，余卦仿此。

世应章第六乾为天世在六；天风姤世在初；天山遯世在二；天地否世在三；风地观世在四；山地剥世在五；火地晋世在四，火天大有世退在三爻。

隔世爻两位即是应爻，余卦仿此。

动变章第七六爻不动则不变，动则必变。

○ 为阳动则变丶丶，× 为阴动则变丶，假令乾卦初爻动，变成巽卦。

假令坤卦三爻动，变作乾卦。

假令坤卦中爻动，变作坎卦。

假令乾卦上下动，变作坎卦。

假令占水天需卦变天水讼，占得水天需为正卦（也称主卦）；变出天水讼为变卦：妻财子水 × 兄弟戌土丶兄弟戌土丶子孙申金 × 世　父母午火丶兄弟辰土 ○ 父母午火丶丶官鬼寅木丶妻财子水 ○ 应　官鬼寅木丶丶上三爻坎卦即是坎在外，申金戌土子水。

所以四爻申金，五爻戌土，六爻子水。

变出乾卦即是乾在外卦，午火申金戌土。

所以申金变出午火，子水变出戌土，中爻不动则不变。

变出之爻按六亲者，仍照正卦而推，余卦仿此。

用神章第八父母爻：占父母即以卦中之父母爻为用神。

祖父母、伯叔姑姨父母，凡在我父母之上或与我父母同辈之亲及师长妻父母，乳拜认之父母，三父八母或仆占主人，皆以父母爻为用神。

占天地、城池、墙垣、宅舍、屋宇、舟车、衣服、雨具、绸缎、布疋、杂货及章奏、文书、文章、书馆、文契亦以父母爻为用神。

物类亦多，在人通变，一切庇羁我身者是也。

官鬼爻：占功名、官府、雷霆、鬼神，妻占夫皆以官鬼爻为用神。

占乱臣、贼盗、邪祟亦以官鬼爻为用神。

物类亦多，一切拘束我身者是也。

兄弟爻：占兄弟、姐妹、族中兄弟姑姨、姐丈、妹夫及结拜弟兄，皆以兄弟爻为用神。

兄弟乃同类之人，彼得志则欺凌，见财则夺，所以占财物以此有劫财之神，占谋事以此为阻隔之神，占妻妾婢仆以此为刑伤克害之神。

占姐丈、妹夫以兄爻为用神，予属得验，占表兄弟以兄弟爻为用神而不验，还以应为用神。

妻财爻：占妻妾婢仆下役，凡我驱使之人皆以财爻为用神。

占货财珠宝、金银、仓库、钱粮，一切使用之财物、什物器皿，亦以财爻为用神。

子孙爻：占子孙，占女、女婿、侄、甥、门徒，凡在我子孙辈中皆以子孙爻为用神。

占忠臣、良将、医士、医药、僧道、兵卒皆以子孙爻为用神。

占六畜、禽兽亦以子孙爻为用神。

子孙为福德之神，为制鬼之神，为解忧之神，又为剥官引职之神。

故谓之子孙乃是福神，诸事见之为喜，独占功名者忌之。

用神元神忌神仇神章第九用神即前各类之用神也。

元神者生用神之爻也。

忌神者克用神之爻也。

仇神者克制元神不能生用神，反生忌神而克害用神。

假令金为用神，生金者土也，土为元神。

克金者火也，火为忌神。

克土生火者木也，木为仇神。

不拘占何事，先有何爻为用神，即得用神，须有旺相否？有元神动而生扶否？有忌神动而克害否？即于辰月戊申占父近病，得乾为天卦变风天小畜：丶父母戌土 世丶兄弟申金 ○ 官鬼午火 父母未土丶父母辰土 应丶妻财寅木丶子孙子水一人执此卦而问予曰：“近病逢冲即愈。

此卦乃系六冲，但予父病之甚重尔，再看愈于何日？”予曰：“此卦辰土未土戌土三重父母爻，当择其旺者而用之。

今辰土父母临月建，即用辰土为用神。

目下病重者乃因申日冲寅木而暗动，木动以克辰土。

”彼问曰：“卦中午火发动，寅木虽则暗动反生午火而生戌土。

卜书云忌神与元神同动则两生也。

今只曰寅木克辰土，不曰午火生辰土，何也？”予曰：“午火虽动，化出未土，午与未合，午未相合不生辰土，所以此辰土单受寅木之克，不得午火之生。

故此病体沉重。

须待丑日冲去未土而午火无合可贪，午火生土，其灾退矣！”果于丑日起床。

元神忌神衰旺章第十元神虽生用神，须要旺相方可生得用神。

元神能生用神者有五：元神旺相或临日月或动爻生扶者，一也。

元神动化回头生及化进神者，二也。

元神长生帝旺于日辰，三也。

元神与忌神同动，四也。

元神旺动临空化空，五也。

占以临空化空为无用，非也。

殊不知动不为空，皆应冲空实空之日而有用也。

故以为吉，能生用神。

此五者乃有力之用神也，诸占皆吉。

即如酉月辛亥日占求财，得兑为泽变雷水解卦：丶丶父母未土 世　 ○ 兄弟酉金 兄弟申金　丶子孙亥水　丶父母丑土 应　丶妻财卯木　 ○ 官鬼巳火 妻财寅木断曰：“甲寅日得见财亦如心”彼曰：“卯木财爻空而且破，而被金克，初爻巳火官虽生世，亥日冲散又化旬空，何以为吉？”予曰：“神兆机于动，予从来不言散。

正因巳火化空，所以目下不见，待甲寅日出空而相见矣。

寅木之财以生官，官来生世。”果于寅日早，见木日得财。

元神虽现又有不能生用神者用六：元神休囚不动，或动而休囚又被伤克者，一也。

元神休囚又逢旬空月破，二也。

元神休囚动化退神，三也。

元神衰而又绝，四也。

元神入三墓，五也。

元神休囚动而化绝化克化破化散，六也。

以上见生不生，为无用之元神也，虽有如无。

忌神动而克害用神者有五：忌神旺相或遇日月动爻生扶或临日月者，一也。

忌神动化回头生化进神者，二也。

忌神旺动临空化空，三也。

忌神长生帝旺于日辰，四也。

忌神与仇神同动，五也。

以上之忌神者如斧钺之忌神也，诸占大凶。

忌神虽动又有不能克用神者有七：忌神休囚不动，动而休囚被日月动爻克者，一也。

忌神静临空破，二也。

忌神入三墓，三也。

忌神衰动化退神，四也。

忌神衰而又绝，五也。

忌神动化绝化克化破化散，六也。

忌神与元神同动，七也。

此忌神者乃无力之忌神也，诸占化凶为吉。

以上论元神忌神之有力无力者，亦要用神有气。

倘若用神无根，谓之元神有力亦难生，忌神无力何足喜。

如巳月乙未日自占病，得泽风大过变火风鼎卦：× 妻财未土 子孙巳火丶官鬼酉金 妻财未土丶父母亥水 世丶官鬼酉金丶父母亥水 × 妻财丑土 应自占病世爻亥水为用神，被未土忌神动而克水，幸得酉金元神亦动，忌神未土反生元神之酉金，金生亥水，接续相生，化凶而为吉矣。

岂知亥水月冲日克，值月破而被克，虽有生扶之不起，如树无根，寒谷不回春也。

果卒于癸卯日，应卯日者，冲去元神之日也。

此谓之用神无根，元神有力亦难生。

五行相生章第十一金生水，水生木，木生火，火生土，土生金。

凡用神元神宜于逢生；月建生、日建生、动爻生、动化回头生。

即如卯月己卯日弟占得地雷复变震为雷，兄得重罪母叩阍能救否？丶丶子孙酉金丶丶妻财亥水　 × 兄弟丑土 应　父母午火丶丶兄弟辰土丶丶官鬼寅木　丶妻财子水 世兄弟爻为用神丑土，兄动日月克之，明现大罪难脱，幸得兄爻丑土化午火父母回头相生。

断曰：“速速行之，父母化兄，神告显然。

后蒙恩免死。

五行相克章第十二金克木，木克土，土克水，水克火，火克金。

凡忌神仇神宜于逢克；月克、日克、动爻克、动化回头克。

此四者用神元神俱逢一克，他处不见生扶则为凶兆，占吉事乐极生悲，占凶事须宜急急迴避。

如卯月戊辰日占父官司已拟重罪，得泽地萃卦变天火同人：　 × 父母未土 父母戌土　丶兄弟酉金 应　丶子孙亥水　 × 妻财卯木 子孙亥水丶丶官鬼巳火 世　 × 父母未土 官鬼卯木外卦未土父母，卯月克之，内卦亥卯未合成木局又相克制，月克日刑，全无救助。

果至重刑。

同日妹占兄官事同此一案亦拟重罪，得天地否卦变天水讼：　丶父母戌土 应　丶兄弟申金　丶官鬼午火丶丶妻财卯木 世　 × 官鬼巳火 父母辰土丶丶父母未土申金兄弟为用神，巳火鬼动刑克申金，重罪定矣。

幸喜辰日冲动戌土，父母暗动生申金，克处逢生。

若有父母可以救之。

后因父年八旬援例思留免生。

圣人作易令人趋吉避凶，未卜而不知者，是大数也，卜之而神不告，亦大数也。

既已卜之，神已安之。

明知而故犯者，亦不可尽委之于数也，命也。

克处逢生章第十三受此处之克，得彼处之生即为克处逢生。

大凡用神元神克少生多为吉。

忌神者以克少生多为凶，所以忌神宜克不宜生也。

如辰月丙申日占弟痘症业已临危，得既济卦变困卦：丶丶兄弟子水 应　丶官鬼戌土　 × 父母申金 兄弟亥水　丶兄弟亥水 世丶丶官鬼丑土　丶子孙卯木断曰：月建辰土虽克亥水兄弟，赖申日以生之，又得动爻相生。

临危有救。

果于本日酉时得名医而救活，至己亥日以全生。

动静生克章第十四六爻安静，旺相之爻可以生得休囚之爻，亦可以克得休囚之爻。

盖旺相者如有力之人也。

假令春天寅卯月占得坤卦：丶丶子孙酉金 世丶丶妻财亥水丶丶兄弟丑土丶丶官鬼卯木 应丶丶父母巳火丶丶兄弟未土如占父母，巳火为父母，三爻之卯木当春旺相能生巳火，即为父母相，巳火父母既逢春木相生，父旺能克子孙。

如占子孙，子孙衰矣。

春木当令能克丑未，二土临兄弟，如占兄弟，谓之休囚无气，余仿此。

卦有动爻能克静爻，即使静爻旺相亦不能克动爻。

假令寅月占得兑卦变归妹卦：丶丶父母未土 世　 ○ 兄弟酉金 兄弟申金　丶子孙亥水丶丶父母丑土 应　丶妻财卯木　丶官鬼巳火酉金发动，虽则休囚，动而能克旺相之卯木。

卯木当令能克丑未二土。

今既木被金伤亦难克土，余仿此。

静者如坐如卧，动者如行走之人也。

动静生克冲合章第十五卦有动爻，动而必变。

夫变出之爻能生克冲合本位之动爻，不能生克他爻，而他爻与本位之动爻亦不能生克变爻。

假令子月卯日占得坤卦变火地晋：　 × 子孙酉金 世　父母巳火丶丶妻财亥水　 × 兄弟丑土 子孙酉金丶丶官鬼卯木 应丶丶父母巳火丶丶兄弟未土酉金发动，酉为动爻，变出巳火，巳为变爻，之巳火能回头克本位之酉金，并不能生克他爻。

四爻之丑土动而能生世爻之酉金，不能生变出之酉金，而变出之酉金亦不能生克凶爻。

然则变爻谁能制之？唯日月能生之克之冲之合之，何也？日月如天能生克动爻、静爻、飞爻、伏爻、变爻，而诸爻皆不能伤日月。

《黄金策》曰：“爻伤日徒受其名。”

即如此卦子水月建能克世爻变出之巳火，卯为日建能冲变出之酉金是也。

余仿此。

四时旺相章第又十五正月寅为月建，寅木旺，卯木次之。

二月卯为月建，卯木旺，寅木次之。

正二月木为旺，火为相，其余作为休囚。

三月辰为月建，辰土旺，丑未之土次之。

金赖土生，金为相，木虽不旺，还有余气，其余作休囚。

四月巳为月建，巳火旺，午火次之。

五月午为月建，午火旺，巳火次之。

又曰：五月火旺土相，其余俱作休囚。

六月未为月建，未土旺，辰戌之土次之。

土生金，金为相，火虽衰亦有余气存焉，其余俱作休囚。

七月申为月建，申金旺，酉金次之。

八月酉为月建，酉金旺，申金次之。

七八月金旺生水，水为相，其余俱作休囚。

九月戌为月建，戌土旺，丑未之土次之。

土生金，金为相，其余俱作休囚。

十月亥为月建，亥水旺，子水次之。

十一月子为月建，子水旺，亥水次之。

十月十一月水生木，木为相，其余俱作衰论。

十二月丑为月建，丑土旺，辰戌之土次之，土生金，金为相，水虽衰犹有余气，其余俱作休囚。

月将章第十六月将即是月建又为月令。

掌一月之权，司三旬之令。

一月三十日内当权得令。

操持万卜之提纲，巡察六爻之善恶。

能助卦爻之衰弱，能挫爻象之旺强，制服动变之爻，扶起飞伏之用。

月建乃当权之主帅，万卜以之为纲领。

爻之衰弱者，能生之合之比之拱之扶之，衰而亦旺。

爻之强旺者，能冲之克之刑之破之，旺而亦衰。

卦有变爻克制动爻者，月建能制服变爻。

卦有动爻克制静爻者，月建亦能制服动爻。

用神伏藏被飞神压住者，月建能冲克飞神，生助伏神而为用也。

爻逢月合而有用，爻逢月破而无功。

月建合爻则为月合，乃有用之爻也。

月建冲爻，则为月破，是无用之爻也。

月建不入爻亦为有用，月建一入卦动而作元神者，为福更大，动而作忌神者，为祸更深，不入卦者缓之。

爻值月建旺相，当谓逢空不空，逢伤无害。

古有此说，予试不然，在旬内者，毕竟为空。

如寅月庚戌日占求财得火天大有：　丶官鬼巳火 应丶丶父母未土　丶兄弟酉金　丶父母辰土 世　丶妻财寅木　丶子孙子水断曰：寅木财爻为用神，此财必得，但目下尚空，要到甲寅日出空可得。

若以逢空不空非也，若在旬内还作空亡，待出旬不为空也。

逢空亦空，终非落底之空，逢伤亦伤却有待时之用。

所以用神逢空，勿即指为不空，毕竟为空。

但此空者，乃目下旬内之空也，待至出空之日则不空矣。

作忌神者，出而为祸；作元神者，出而为福，非比休囚之真空，到底而为空也，值月建乃为旺矣。

或被他爻所克，即谓之逢伤，占病者，目下不愈，占事者，目下不成，待至冲去伤爻之日则不受其伤矣。

病者必愈，图事必成。

故曰，逢伤亦伤，却有待时之用。

如酉月丙寅日占谒贵，得山风蛊卦变山水蒙：　丶兄弟寅木 应丶丶父母子水丶丶妻财戌土　 ○ 官鬼酉金 世　子孙午火　丶父母亥水丶丶妻财丑土世临月建之官，定得面见，但被午火回头之克，须待子日冲去午火方得拜谒。

果见于丙子日。

故曰逢伤亦伤，却有待时之用。

日绝日冲日克，须察别位有生扶，化绝化墓化克，又怕他爻增制克。

爻值月建或墓于日及日建冲克者，可以敌之，无吉无凶之象。

倘得他爻又动相扶者，更为吉兆，只恐他爻又来克制用爻，虽临月建亦难敌也。

如寅月丙申日占官之升迁，得艮卦变山雷颐：　丶官鬼寅木 世丶丶妻财子水丶丶兄弟戌土　 ○ 子孙申金 应　兄弟辰土丶丶父母午火　 × 兄弟辰土 妻财子水寅木官星持世，临月建而旺相，虽被申日冲克，喜申子辰合成水局以生官，不独无害，定然三月高迁。

果于三月升任云南。

夫应即升者，乃因爻得水局以生扶，应三月者，辰土出空之月也，应云南者，世与官星皆在六爻之故耳。

又如午月丁未日占弟被讼吉凶，得困卦变雷风恒卦：丶丶父母未土　 ○ 兄弟酉金 兄弟申金　丶子孙亥水 应　 × 官鬼午火 兄弟酉金　丶父母辰土丶丶妻财寅木 世酉金兄爻为用神，午月克之，未日生之，可以相敌，但不宜又动出午火相克，正所谓最怕他爻增克制。

彼问：“有大害否？”予曰：“午火为月建动于卦中，谓之入卦者更见刚强，又谓之月建作忌神，得祸不浅，大凶之象。”

又问：“凶在何时？”予曰：“酉金兄弟化退神，今岁辰年太岁相合，自是无妨，恐至申年而无路矣！”果于本年下狱，至申年而被重刑。

天象吉者，从斯而泰，天象凶者，出月遭屯。

克少生多者，天象吉也，克多生少者，天象凶也。

天象虽凶在月内还许不碍，出此月而受其殃。

用神遇之得福不轻，忌神逢之得祸不浅，此言用神临月建，并无他爻以伤克者，凡占皆吉。

忌神临月建而用神休囚无救者，诸占皆凶。

生扶忌神乃助恶而为虐，克制元神乃邀路而截粮。

忌神克害用神，得月建克制忌神者，名为有救。

若月建反生忌神者，助恶而为虐也。

如用神得元神之生，月建又生元神，吉而又吉。

倘月建克制元神者，如臬神强夺食也。

物穷则变，器满则倾。

用神衰者，遇时而发。

即如用神临火，冬占不旺，谓之物穷则变。

又如正月占卦，用神临寅木月建，谓之大旺，若到秋遇月建冲克，不无破败，故谓之器满则倾。

如寅月丁酉日占开铺面，得艮卦变明夷卦：　 ○ 官鬼寅木 世　子孙酉金丶丶妻财子水丶丶兄弟戌土　丶子孙申金 应丶丶父母午火　 × 兄弟辰土 官鬼卯木世临寅木得令当时，目下开张即许热闹。

独嫌日辰克世，世化回头之克生少克多，又是六冲卦，六冲不久。

彼曰：“我是伙计，不同心，或是别有他白？”予曰：“鬼在身旁，须防疾病。伙伴从此变心，必受其累。”果于六月痢疾，至八月伙计盗尽，鸣之于官，分文不获。

此谓之当时旺相无伤，过时有害。

应六月者，木墓于未，伙计变心者，应爻申金秋天当令而冲世，则被盗养者，子水财落空亡。

逢绝不绝，逢冲不散，日生月克，兼看生扶，日克月生，兼查冲克。

月将当权岂能衰绝，旺相如刚岂能冲散。

月克日生遇帮扶而愈旺，月生日克，逢他削而亦衰。

如午月戊辰日占妹临产吉凶，得火地晋卦：　丶官鬼巳火丶丶父母未土　丶兄弟酉金 世丶丶妻财卯木丶丶官鬼巳火丶丶父母未土 应酉金兄爻为用神，月令克之，日建生之，许之无碍。

卯日卯时必生。

果于次日卯时生，母子平安。

应卯时者，酉金与辰日相合。

《黄金策》曰：“若逢合住，必待冲开。”此月克而日生，无增克制帮扶也。

日辰章第十七日辰为六爻之主宰，司四时之旺相。

前章言月令司三旬之令。

令于春则生，令于秋则杀。

春夏秋冬各令其时。

独日辰不然，四时俱旺，操生杀之权，与月建同功。

冲旺相之静爻即为暗动，冲衰弱之静爻则为日破。

爻之旺而静者，冲之则为暗动，愈得其力。

爻之衰而静者，冲之则为日破，更加无用。

冲空即起，冲合即开。

爻之衰弱，能生扶拱合，如时雨滋苗。

爻之强旺，能克害弄冲，似秋霜杀草。

爻遇旬空，日辰冲起而为用，谓之冲空则实。

爻逢合住，遇日建以冲开，谓之合处逢冲，是也。

但凶神合住不喜逢冲言冲，合住不宜冲也。

爻之衰弱，日辰能生之合之旺之，同类者比之扶之。

爻之强旺者，能刑之冲克绝之墓之。

爻旺而动，冲之愈动，爻衰而动，冲之则散。

他书有云，爻逢月建，冲而不散，是明知当令不畏日冲，及至讲论祸福，不拘旺相休囚，一概俱以散论。

最重者散，独予屡试偏不应乎散！神兆机于动，动则必验，并不见其散也。

旺相者冲之愈强，休囚无气者，间乎有散，亦百中仅一二也。

逢月破而不破，遇冲克以无伤。

爻临日建，月冲不破，月克无伤，动爻之克，亦不为害，化回头之克，变不为殃。

似此强如山如冈，似与月建同权。

中天日丽，旺相之极。

生多克少，锦上添花，生少克多，寡不敌众。

即如酉月卯日占卦，爻临卯木谓之逢破不破，假使爻中有动出申之金，或卯爻动化申酉，谓之寡不敌众，破亦为破，伤亦为伤，余仿此。

如申月戊午日占病，得天山遯变天风姤卦：　丶父母戌土　丶兄弟申金 应　丶官鬼午火　丶兄弟申金　 × 官鬼午火 世　子孙亥水丶丶父母辰土世爻午火临日辰本主旺相，不宜申金月建生亥水回头克世。

卒于亥月。

又如巳月丁亥日占仆何日回，得夬卦变履卦：× 兄弟辰土 兄弟戌土丶子孙酉金 世丶妻财亥水 ○ 兄弟辰土 兄弟丑土丶官鬼寅木 应丶妻财子水亥水财爻为用神，亥为月破，虽值日建，破而不破，又值四重土以伤之，谚云：“双拳不敌四手”，不独难望归期，犹防不测。

果于午月卯日得信，中途已遭害矣。

此章当与月建章参看。

总注：旺之者，爻之帝旺于日也。

比之者，爻与日月同也。

扶之拱之者，爻与日月同类也。

墓之绝之者，爻墓绝于日也。

李我平曰：“易以爻临日辰莫能散之，莫能空之，谓逢散而不散，逢空而不空也。”

然动逢日冲谓之散，既作日辰，宁又有日辰来冲乎？旬空者乃旬内之所无也。

既是旬空，岂又有临日辰之事？故知读书之足据如此。

六神章第十八甲乙日 丙丁日 戊日 己日 庚辛日 壬癸日玄武　 青龙　朱雀 勾陈　螣蛇　 白虎白虎　 玄武　青龙 朱雀　勾陈　 螣蛇螣蛇　 白虎　玄武 青龙　朱雀　 勾陈勾陈　 螣蛇　白虎 玄武　青龙　 朱雀朱雀　 勾陈　螣蛇 白虎　玄武　 青龙青龙　 朱雀　勾陈 螣蛇　白虎　 玄武诸书无不以青龙为吉，白虎为凶。

《天玄赋》曰：“身旺龙持多吉庆。”

《碎金赋》曰：“龙动家有喜，虎动家有丧。”

《卜筮元龟》曰：“螣蛇白虎忧尊长。”

《卜筮大全》曰：“畏衔刀之白虎，喜赴水之青龙。”

《阐奥章》曰：“占疾病螣蛇主死，白虎主丧。”

此皆不以五行而断生死。

唯《千金赋》曰：“虎兴而遇吉神而不害其吉，龙动而逢凶曜难掩其凶。”此正理也。

然则六神而不验耶？非也，乃附和之神也，卦之吉者，逢青龙而更吉，卦之凶者，逢虎蛇而更凶。

且玄武主盗贼，朱雀主是非，无不验也，至于家宅坟茔不可少也。

如戊子日占生产，得山地剥变风地观卦：朱雀 丶妻财寅木青龙　 　 × 子孙子水 世　官鬼巳火玄武　 丶丶父母戌土白虎　 丶丶妻财卯木螣蛇　 丶丶官鬼巳火 应勾陈　 丶丶父母未土子水子孙化绝变鬼，本日落草而亡，却是青龙临子孙，亦可谓之喜呵！又如申月甲辰日占兄病，得屯之震：玄武　 丶丶兄弟子水白虎 ○ 官鬼戌土 应　父母申金螣蛇　 　 × 父母申金 妻财午火勾陈　 丶丶官鬼辰土朱雀　 丶丶子孙寅木 世青龙　 　丶兄弟子水子水兄爻为用神，卦中忌神元神同动，土动生申金，申金动而生子水，月建又生子水。

至戊申日沉病复起，岂可谓之蛇动主死，虎动主丧耶！六合章第十九子与丑合；寅与亥合；卯与戌合；辰与酉合；巳与申合；午与未合。

相合之法有六：日月合爻者，一也；爻与爻合者，二也；爻动化合者，三也；卦逢六合，四也；六冲变六合，五也；六合卦变六合，六也。

日月合爻者，假令丑月占得坎卦，世爻子水与月建作合，是也。

爻与爻合者，假令占得天地否卦，世应二爻俱动，卯与戌合，是也，但有一爻不动亦不为合。

爻动化合者，假令占得天风姤卦，世爻丑土动化出子水作合，是也。

卦逢六合者，即如天地否卦，内外六爻自相和合，是也，不动亦是。

六冲卦变六合者，假令占乾为天，乃是八纯六冲卦，若外卦三爻俱动，乃是乾之泰卦，谓之六冲变六合，是也。

六合卦变六合者，即如占得火山旅卦变贲卦，是也。

爻之合者，静而逢合谓之合起。

动而逢合谓之合绊。

爻与爻合谓之合好。

爻动化合谓之化扶。

爻静或与日月动爻合者，得合而起，即使爻值休囚亦有旺相之意。

爻动或与日月动爻合者，谓之逢合而绊住，反不能动之意。

爻动与动爻相合，乃得他来合我，与我和好相助之意。

爻动化出之爻回头相合者，谓之化扶，得他扶助之意。

凡得诸合，诸占皆以为吉。

占名名成，占利利就，占婚必成，占身发迹，占宅兴旺，占风水聚气藏风，占求谋遂心合意。

然必用神有气相宜，用若失陷无益。

卜书曰：万事若得三六合，诸事必得久远，有始有终。

但宜吉事逢之，事之必就，不宜凶事逢之，事之难结。

如申月丙子日占出门，得明夷之小过：丶丶父母酉金丶丶兄弟亥水　 × 官鬼丑土 世　妻财午火　丶兄弟亥水丶丶官鬼丑土　 ○ 子孙卯木 应　官鬼辰土世动合，予曰：“合住必有事绊，不能动身。”

伊曰：“正因小女多病，男家催促成婚，今欲往外求取以备妆奁。”

予曰：“所得何病？”彼曰：“血枯成劳。”

予曰：“卯木子孙申月绝之，子日刑之，且又动而变鬼，恐嫁之不及矣！”后因病沉，此人未去，女死辰日。

夫应不去者，他动而逢合也。

女死辰日者，卯木子孙变辰土之故耳。

此乃爻之遇合，卦逢六合之验也。

予又验其六冲变六合者，如未月丁巳日占已悔婚，还可成否？得离卦变火山旅：　丶兄弟巳火 世丶丶子孙未土　丶妻财酉金　丶官鬼亥水 应丶丶子孙丑土　 ○ 父母卯木 子孙辰土断曰：此卦从来难以吉断。

因得屡验六冲变合，散而复聚，离而必合。

此婚一定还成。

果于次年三月仍复成婚。

诸合皆以用神旺者为吉，独此六冲卦变六合者，不看用神，竟以吉断。

占婚姻先吴越而后朱陈。

占夫妻先参商后必合好。

占功名始则艰难，终须荣显。

占身命先困后宁。

占风水巧处奇逢。

占家宅先颓后盛。

六合卦变六合。

爻逢六合已为吉兆，动而又变六合，谓始终而作合也。

占风土百代簪缨，占宅舍千秋基业，占婚姻白头相守，占伙计管鲍雷陈，占功名仕路亨通，占财帛聚相如山。

占兄弟累世同居。

宜合吉不宜合凶。

诸占用神临日月者，吉之而又吉也。

唯占讼狱不利，冤仇难解。

及占忧疑怪事终不闻心。

占孕胎安，占产难生。

再若用神受克更为凶兆。

如卯月甲寅日占风水，得困之节：玄武　 丶丶父母未土白虎　 　丶兄弟酉金螣蛇　 　 ○ 子孙亥水 应　兄弟申金勾陈　 丶丶官鬼午火朱雀　 　丶父母辰土青龙　 　 × 妻财寅木 世　官鬼巳火余曰：“占祖茔必有其故，自葬后何事不亨？今日之念因何而问？明以告我，方敢决断。

彼曰：“自葬之后功名屡困，年近五旬尚无子息，是以问之，因此茔之有碍否？予曰：“龙自右脉而来，水亦从左而达，源流水不归漕之故耳。”

彼曰：“何以知之？”予曰：“亥水子孙化申金生之，申为源流，寅日冲之。

若能使水归漕不生旁流者，明年起用，再拜丹墀，申年定生麟种。”

彼问：“长远否？”予曰：“六合化六合，万载安然。”

申子辰合成水局，巳酉丑合成金局，寅午戌合成火局，亥卯未合成木局。

此三合者有四；一卦之内有三爻动而合局者，一也。

若两爻动，一爻不动亦成合局者，二也。

有内卦初爻三爻动，动而变出之爻成三合者，三也。

又有外卦四爻六爻动，动而变出之爻成合者，四也。

然此三合者，有凶有吉。

如占功名，成官局谓之官旺，合成财局财旺生官，倘合成子孙局者，乃伤用之神也。

如求财，合成财局者，谓之财库，合成子孙局者，谓之子局生财，倘若合成兄弟局者，乃破财耗财阻隔之神也。

如占祖茔家宅，宜父母爻而合局也。

如占婚姻夫妇，宜财官旺而合局也。

凡占求谋喜庆之事宜于成局，永远坚牢。

若占官讼忧疑而合局者终身锢结，其心难于消释。

但三合其局者，必要世爻在局者为美，若不在局内，须要局生世爻为吉，局克世为凶。

三爻若有两爻动，不成其局，须待后之补凑合成其局，谓之虚三待用。

一爻明动，一爻暗动亦作两爻动。

三合局中有一空破者，待填实之日月成之。

有一爻入墓者，待冲开之日成之。

凡得三合，名利婚姻家宅风水，用神旺者无不为吉，局克世爻为凶。

如占财，财局生世利于我，财局生应利于他。

占出行，用神在三合之内被合而留。

占行人用神在三合之内被合不回。

又有内卦外卦而成三合者须分内外。

如占家宅，若居外宅，不宜外卦克内，若居内宅，须宜内卦生外。

又如占彼此之形者，内卦为我，外卦为他，外卦合局而生内卦者为吉，克内卦者，克内卦者为凶。

如卯月丁巳日，上下两村因争田水厮打，得离之坤卦：　 ○ 兄弟巳火 世　妻财酉金丶丶子孙未土　 ○ 妻财酉金 子孙丑土　 ○ 官鬼亥水 应　父母卯木丶丶子孙丑土　 ○ 妻财卯木 子孙未土断曰：内卦为我村，亥卯未合成木局，外卦为外村，巳酉丑合成金局。

金来克木，幸衰金不克旺木，不足长也。

况系六冲变六冲，有人解散，必不成讼，后果劝散。

或问：“彼之形必以世应为主，如何不言世应？”予曰：“若无内外合局者，须看世应。

今彼此两村即内外两卦，众人同心，彼此合局，神之妙用，灵验显然。

故弃世应而不用也，若非卦化六冲，未有不成非也。

六冲章第二十子午相冲，丑未相冲，寅申相冲，卯酉相冲，辰戌相冲，巳亥相冲。

相冲之法有六；日月冲爻者，一也。

卦逢六冲，二也。

六合卦变六冲，三也。

六冲变六冲，四也。

动爻变冲，五也。

爻与爻冲，六也。

冲者，散也。

凡占凶事宜于冲散，占吉事而不宜。

亦必兼看用神而言，用神旺，虽冲不碍，用神失陷，凶而又凶。

六合卦变六冲者，用神若旺，始吉终凶，图事虽成，有始而无终也。

爻冲有五；爻遇月冲为月破。

爻遇日冲为暗动。

休囚而遇日冲谓之日破。

动爻自化回头冲，如逢仇敌。

爻遇爻冲，谓之相击。

如巳月戊戌日占财，得风雷益：　丶兄弟卯木 应　丶子孙巳火丶丶妻财未土丶丶妻财辰土 世丶丶兄弟寅木　丶父母子水辰土财爻持世，因值旬空，戌日冲空财实，本日即得。

又如午月丙午日占出外贸易如何，得豫之恒卦：丶丶妻财戌土 应丶丶官鬼申金　丶子孙午火　 × 官鬼酉金 世　兄弟卯木　 × 父母亥水 子孙巳火丶丶妻财丑土世爻酉金化卯木相冲，乃是反复之卦。

幸辰日合之，冲中逢合，又得戌土为财暗动生世，虽则反复不常，却有财利。

果此人去而复反者三，尽在中途发货。

前曰爻动化冲如逢仇敌，乃是化回头之克也。

此卦世爻酉金化卯冲世而不克世，又得辰日冲动戌财生世，所以为吉。

又如酉月乙未日占子久出不归生死如何，得坤卦：丶丶子孙酉金 世丶丶妻财亥水丶丶兄弟丑土丶丶官鬼卯木 应丶丶父母巳火丶丶兄弟未土世临子孙以临月建，未日生之，虽是六冲卦，此子必归。

果于子年，建卯年得意而回，此应静而逢冲之验也。

又有丑月甲寅日占延师训子，得天地否变乾卦：丶父母戌土 应丶兄弟申金丶官鬼午火 × 妻财卯木 世　父母辰土 × 官鬼巳火 妻财寅木 × 父母未土 子孙子水以应为用神，世应相合，应临戌父，己为生之，可称饱学。

独嫌卦变六冲，合而变冲，不入之兆。

彼问曰：“因何事而不久？”予曰：“子水子孙值旬空，卦中未土父动，防子孙灾变。”

后果两月其子得病辞师，未久而子死矣。

凡得六合变六冲者，诸占先合后离，先亲后疏，先浓后淡，始荣终悴，初好后迟，先亨后否，得而复失，成而后败，事就而又变也。

唯占官非盗贼结绝事者宜之。

如申月乙卯日父子七人俱蒙拿问，得巽卦变坤卦：　 ○ 兄弟卯木 世　官鬼酉金　 ○ 子孙巳火 父母亥水丶丶妻财未土　 ○ 官鬼酉金 应　兄弟卯木　 ○ 父母亥水 子孙巳火丶丶妻财丑土此系卦变，巽木化坤土，名为化去，化去不克，尝主无妨。

只因世爻变鬼，卯木化酉金，木破金克，巳火子孙又化亥水，父子两爻皆被其伤，六冲变冲乱，冲乱室家俱受刑。

占法皆以六冲卦宜于事喜冲散，然必看事之大小，又宜兼用神而言，此卦六冲变冲，亦可谓之官事逢冲而散耶！三刑章第二十一寅刑巳，巳刑申，子刑卯，卯刑子，丑未相刑，未辰相刑。

又云辰午酉亥谓之自刑者，予屡试之，或因用神休囚，又兼他爻之克，内有兼犯三刑者，则见凶，从而独犯三刑，得验者少。

占过数十年，只验得一卦。

如寅月庚申日占子痘症，得风火家人变离卦：　丶兄弟卯木　 ○ 子孙巳火 应　妻财未土　 × 妻财未土 官鬼酉金　丶父母亥水丶丶妻财丑土 世　丶兄弟卯木断曰：巳火子孙既当春令，子孙旺相，许之可治，后死于寅日寅时。

始悟月建在寅，日建在申，与巳爻子孙共作三刑。

独此一卦，无他爻之伤也。

至于子卯辰戌丑未亦有验者，皆附和而为凶也。

六害章全无应验，删之。

暗动章第二十二静爻旺相，日辰冲之暗动。

静爻休囚，日辰冲之为日破。

暗动者，有喜有忌；用神休囚得元神暗动以相生，忌神明动于卦中得元神暗动而生用神，此谓之喜也。

用神休囚无助，若遇忌神暗动克害用神，此谓之忌也。

占以暗动，福来而不知，祸来而不觉。

又曰，吉凶之应动急，迟缓此应则缓，非此论也。

何尝不知不觉报应亦非缓也。

即如寅月己未日占女病，得坤之师卦：丶丶子孙酉金 世丶丶妻财亥水丶丶兄弟丑土丶丶官鬼卯木 应　 × 父母巳火 兄弟辰土丶丶兄弟未土酉金子孙虽则春令休囚，得日辰生之，二爻巳火动而克金，得未日冲动丑土，火动生土，土动生金，花虽密以全生。

彼曰：“目下甚危。”

予曰：“不妨，今日未申时有救。”

果于申时遇名医救治。

何尝缓也！动散章第二十三占以日辰而冲动爻谓之冲散，又以爻动冲爻亦能冲散。

予屡试之。

旺相者冲之不散，有气者冲之不散，休囚者间有冲散，亦千百中之一二也。

其故何也？神兆机于动，动必有因，虽则今日受制，后逢值日而不散矣。

如丑月丁酉曰占父出外一载无音，得风水涣变坎卦：　 ○ 父母卯木 官鬼子水　丶兄弟巳火 世丶丶子孙未土丶丶兄弟午火　丶子孙辰土 应丶丶父母寅木卯木父爻动而生世，又化子水回头生，许之在外平安。

世空者速至，交春即归，果于二月得意而回，此非卯动，酉日冲之，何尝散也？李我平曰：“《黄金策》以空亡为重，冲散为轻，易以最重冲散，细阅占验，多因错课。”

卦变生克墓绝章第二十四卦之变者，变生、变克、变墓、变绝、变比和，予得验者，凡遇卦化克者，不论用神之衰旺皆以凶推。

○ 兄弟卯木 世　父母子孙　丶子孙巳火丶丶妻财未土　 ○ 官鬼酉金 应　子孙午火　丶父母亥水丶丶妻财丑土此乃巽变坎卦，巽木变坎水谓之化生，水回头以生木也，即以吉断。

× 妻财戌土 世　妻财戌土 × 官鬼申金 官鬼申金丶子孙午火 × 妻财辰土 应　妻财辰土 × 兄弟寅木 兄弟寅木丶父母子孙此乃震卦化乾卦，震木变乾金谓之化克，金回头以克木也，即以凶推。

卯月辛巳日来人不言所事，占得巽卦变乾卦：丶兄弟卯木 世丶子孙巳火 × 妻财未土 子孙午火丶官鬼酉金 应丶父母亥水 × 妻财丑土 父母子水问之所占何事，伊曰：“代卜长辈功名。”

予曰：“功名须要亲占，代占难取用神，从不敢断。

幸此卦显而易见，巽木化乾金，即为化回头来克，为绝卦也，不必问名，寿亦不久。”果于午月削职，七月而终。

又如午月丙寅日占主病，得离卦变坎卦：○ 兄弟巳火 世　官鬼子水 × 子孙未土 子孙戌土 ○ 妻财酉金 妻财申金 ○ 官鬼亥水 应　兄弟午火 × 子孙丑土 子孙辰土 ○ 父母卯木 父母寅木离火变坎水回头克，但因午月火旺，许之冬令必危。

果卒于九月丁亥日。

此皆不看用神之衰旺也。

李我平曰：《易冒．墓绝章》云，日月当令非真，却不知凶事将来，神机早兆。

日月当时虽旺，过时则有亏消，即如此篇占主病午月得离变坎。

目今夏火虽炎，冬来岂不绝耶。

《易冒．反伏章》云，日月从往，则非空破，从往则重。

又曰半从往半从来半凶半吉，种种拟议皆非经验。

卦体如人之根本，卦变克绝如树连根出土，目前枝叶虽青，能保长不朽乎？当时虽旺，过时而衰，空破虽虚，填实则应，且半凶半吉之论难作后人法。

余见《易冐．反伏章》中之占验明是回头之克，误作反复休囚。

如寅月癸酉日占长子病，得震之兑：丶丶妻财戌土 世　 × 官鬼申金 官鬼酉金　丶子孙午火丶丶妻财辰土 应　 × 兄弟寅木 兄弟卯木　丶父母子水此非震木化兑金回头之克耶？此二卦竟未看出土遭木克，木被金伤。

犹以震为长男，占长子所以不吉。

殊不知卦变回头之克，少女亦难保也。

今以彼之占验而谓彼之错误，无他说也。

反伏章第二十五卦有卦变，爻有爻变。

卦变者，内外动而反伏者同一卦也。

如乾卦变震卦是也。

○ 父母戌土 世　父母戌土 ○ 兄弟申金 兄弟申金丶官鬼午火 ○ 父母辰土 应　父母辰土 ○ 妻财寅木 妻财寅木丶子孙子水爻变者，内外动而反伏者非同一卦也。

如升之观是也。

× 官鬼酉金 兄弟卯木　 × 父母亥水 子孙巳火丶丶妻财丑土 世　 ○ 官鬼酉金 兄弟卯木　 ○ 父母亥水 子孙巳火丶丶妻财丑土 应又有外卦反伏而内卦不动者。

如观之坤是也。

○ 妻财卯木兄弟酉金　 ○ 官鬼巳火子孙亥水丶丶父母未土 世丶丶妻财卯木丶丶官鬼巳火丶丶父母未土 应又有内卦反伏而外卦不动者。

如巽之观是也。

丶兄弟卯木 世　丶子孙巳火丶丶妻财未土　 ○ 官鬼酉金 应　兄弟卯木　 ○ 父母亥水 子孙巳火丶丶妻财丑土内卦反伏内则不安，外卦反伏外不宁；内外反伏者，内外不安之象也。

皆主成而败，败而成，有而即无，无而即有，得而失，失而得，来而去，去而来，聚而散，散而聚，动而思静，静而思动。

占功名者，用爻旺相迁而又迁，升往他乡仍复来。

用神失陷，有或降或升或得或失。

占财物，聚散不常，卖买经营兴废往来不定。

占坟茔，宅舍欲迁不迁，或迁之而再迁，或目下就有迁移之事。

占已经久远之事者，目前就有变动。

占天时晴而即雨，雨而又晴。

占婚姻反复难成。

占疾病愈而又病。

占盗贼官非见而又见。

占出行则行至中途亦反，即使到彼一事无成。

占行人外卦反伏者，用神旺相必归，不然亦移他处。

在外之人而占家宅者，内卦反伏，家庭人口不安。

占彼此之形势者，内卦反伏，我乱他定，外卦反伏他乱我定。

以生用神旺相不变冲克者虽则反伏，事之必成。

第恐用神而化回头之冲克者，即是卦变大凶之象。

如卯月壬申日占随官府上任，得比之井：丶丶妻财子水 应　丶兄弟戌土丶丶子孙申金　 × 官鬼卯木 世　子孙酉金　 × 父母巳火 妻财亥水丶丶兄弟未土断曰：世临官鬼值月建而旺，随去必成。

因系内卦反伏必有反复，不宜世爻绝于申日又化回头冲克，此行不吉，不去者为上，反因官府掣竿得缺，近于贼营辞而不去，及至官府去后，忽又因他故而随去矣。

至七月城破与官府一同被害。

与同官府被害者，世爻与官鬼同受酉金之冲克也。

不去而又去者，卦得反伏之故也。

又如卯月己亥日占升迁，得临变中孚：　 × 子孙酉金 官鬼卯木　 × 妻财亥水 应　父母巳火丶丶兄弟丑土丶丶兄弟丑土　丶官鬼卯木 世　丶父母巳火断曰：世临卯木月建之官，又长生于亥日，世与官星同临旺地，许之即升。

果于本月闻报，由江右升任山东。

未及一载，复任江西。

应本月升者，卯官而值月令，升山东者官临卯木，复任江西者，外卦反伏去而复反也。

反伏者，有内外而反伏也。

如无妄而变大壮是也：○ 妻财戌土 妻财戌土 ○ 官鬼申金 官鬼申金丶子孙午火 世 × 妻财辰土 妻财辰土 × 兄弟寅木 兄弟寅木丶父母子水 应内外伏吟者，内外忧虑呻吟之象。

亦有内卦动变伏吟内则呻吟，外卦动变伏吟外则不宁，诸占皆不如意，动如不动，焦恼呻吟。

占名者久困官途淹留仕路。

占利者财源耗散，水利消之。

占坟宅舍欲迁而不能，守之而不利。

占婚姻忧而不乐。

占疾病久疾呻吟。

占口舌官非事之难结。

占出行难于移动，占行人在外忧郁。

占彼此之形势者，内卦为我，外卦为他。

内伏吟我心不遂，外伏吟他意不安。

然伏吟而较反吟者，反吟有冲有克，用神受克得祸不轻。

伏吟之卦，用神旺相冲开之年月其志则神，用神休囚，冲开之年月忧郁而已。

如申月癸巳日占父外任平安，得姤之恒：○ 父母戌土 父母戌土 ○ 兄弟申金 兄弟申金丶官鬼午火 应丶兄弟酉金丶子孙亥水 × 父母丑土 世断曰：巳火日辰生父母，当许在任平安，独嫌卦得伏吟乃是不宁之象，任上必有事故，不得意以呻吟也。

彼曰：“闻地方苗獞之变，可有碍否？”予曰：“日建生父，他事无虑。”

又问：“何时归来”。

予曰：“伏吟欲归而不能。辰年可归。”后知苗獞作呰，地方不宁，惊险异常。

寅年占卦，辰年裁缺而归，午年又补四川。

应辰年者，戌父化戌父，冲开戌父之年也。

应裁缺者，巳日冲起亥水暗动以克官也。

应午年又补官者，占时遇巳日扶起午火之官，当日亥水克之而不尽，今午火官星他年依然旺矣。

李我平曰：“《易林补遗》有曰：“爻有伏吟不吉。”术者未闻卦有反吟最凶。

卜家谁觉不看用神之衰旺，竟以反吟为畏途？今野鹤此论，法比之井卦，世逢冲克事反伏，身受其殃。

临之中孚，世官得地，虽反伏，官连迁转。

教人之法，何等透彻！旬空章第二十六甲子旬中戌亥空；甲戌旬中申酉空；甲午旬中辰巳空；甲辰旬中寅卯空；甲申旬中午未空；甲寅旬中子丑空。

何谓旬空？如甲子至癸酉日为一旬，此十日之内并无戌亥，所以爻逢戌亥为空亡，又名旬空。

余仿此。

旬空之法，诸书之论太烦，有真空、假空、动空、冲空、填空、援空、无故自空、有散而空、墓空、绝空、害空、安空、破空。

野鹤曰：旺不为空；动不为空；有日建动爻动扶者，亦不为空；动而化空，伏而旺相皆不为空。

月破为空，有气不动亦为空，伏而被克亦为空，真空为空。

真空者，春土夏金秋是木，三冬逢火是真空。

余初学卜，凡遇旬空无法而断，欲以之为到底全空，却又应乎填实之日而不空。

以之为不空，却又到底全空。

后得多占之法，凡遇旬空，命之再占，卦吉者许之出旬而不疾，卦得凶者，许之空矣。

如辰月乙卯日占求财，得家人之贲：　丶兄弟卯木　 ○ 子孙巳火 应　父母子水丶丶妻财未土　丶父母亥水丶丶妻财丑土 世　丶兄弟卯木丑财持世，遇旬空，虽有巳火又化回头之克，不能生丑土之财。

此财既无生扶，当主难求。

又因三月之丑土，财还有气。

古法有气不为空，不敢竟断。

命之再占，又得睽之损：　丶父母巳火丶丶兄弟未土　（伏妻财子水）　 ○ 子孙酉金 世　兄弟戌土丶丶兄弟丑土　丶官鬼卯木　丶父母巳火 应因得此卦合前卦而决之，竟断曰：“财无气矣！不必劳心。”彼问何故，予曰：“前卦丑卦虽空而有气，后卦子水财空伏于五爻未土之下，伏而又空，空而被克，知其无财而无疑也。”果后全无。

又如子月辛亥日占远行求财，得大畜：　丶官鬼寅木丶丶妻财子水 应丶丶兄弟戌土　丶兄弟辰土　丶官鬼寅木 世　丶妻财子水世逢寅木，子月亥日俱作财神而生世。

又喜应爻为地头，世应相生乃全美之卦。

独因世值旬空，若执古法断者，无故自空大凶之兆。

故许之而远去耶。

命之再占，又得明夷之丰：丶丶父母酉金丶丶兄弟亥水　 × 官鬼丑土 世 妻财午火　丶兄弟亥水丶丶官鬼丑土　丶子孙卯木 应断曰：此卦与前卦相同，此行大有。

断得世爻丑土化午火回头相生，目下月破，尔到地头已出月矣，出月而不为破。

开春寅卯月以前卦决者乃世爻出空之月也，逢子亥财生，满心如愿。

彼曰：“去得成否？”予曰：“甲寅日世爻出空之后，准行无疑。”累于乙卯日起程。

后到彼地寅卯月间诸事遂心，满载而归。

野鹤曰：“多占之法，损去许多疑惑不然。

只以前卦决断者，无故自空，如入深渊大谷。

旺财生世，腰缠万贯之征许之去耶？阻之去耶？李我平曰：“空亡之说，鬼神不测之妙，似有似无，又有实有。

到底全空，又有填实不空。

此以多占两卦合而决之，真为洩尽鬼神之机也。

天地之理皆从空而生，谓之悬空以待。

凡占遇空，不可即以为空，须视其所占之事，或近或远。

如在旬内则为空也，然亦有中空之日，实空之时。

事在一旬之外，许其出空之日而应之。

若占远大之事，尚无定期，非出旬可以成者。

大象不吉，乃可谓到底空也。

大象若吉，太岁月建亦可填之，然又不如多占两卦实为妙法。

生旺墓绝章第又二十六长生、沐浴、冠带、临官、帝旺、衰、病、死、墓、绝、胎、养。

余得验者只验生旺墓绝，其余不验，不必用之。

金长生在巳，旺在酉，墓在丑，绝在寅。

木长生在亥，旺在卯，墓在未，绝在申。

水土长生在申，旺在子，墓在辰，绝在巳。

且如主事爻属木，若在亥日占卦，即是主事爻长生于亥日。

若在卯日占卦，木旺于卯。

若在未日占卦，木墓于未。

若在申日占卦，木绝在申。

其余仿此。

又如主事爻属木，卦中动出卯爻者，亦为主事爻遇长生。

动出未爻，谓之主事爻入动墓。

卦中动出申金者，谓之主事爻逢绝。

余仿此。

又如主事爻属木，动而变出亥水者，谓之化长生。

动而变出卯木者，谓之化旺。

动而化出未土者，谓之化墓。

动而变出申金，谓之化绝。

余仿此。

觉子曰：金虽长生在巳，须宜金爻旺相或日月动爻生扶，再遇巳日占卦或是卦中动出巳爻，或是金爻动而化出巳火，皆谓之遇长生。

倘若金爻休囚无气，再遇巳午火多者，烈火煎金，论克不论生也。

金爻虽墓于丑，若得未土冲动或卦中土多生金，论生不论墓也。

土爻虽绝于巳，必须休囚无气，又逢巳爻能生土，论生不论绝也。

巳爻虽长生于寅，倘日月动爻及变出之爻又逢申金者，谓之三刑，论刑不论生也。

古以土爻长生在申，又曰土长生在寅，无处考证。

予以天时考之，常见土临父母，有申日雨者，变有子日雨者。

又见土临子孙有申日晴者，亦有子日晴者，故知土长生于申，旺于子。

实知土寄生于申而无疑也。

曾于午月己卯日占妻病，得震之丰：丶丶妻财戌土 世丶丶官鬼申金　丶子孙午火　 × 妻财辰土 应　父母亥水丶丶兄弟寅木　丶父母子水辰土财爻为用神。

近病逢冲即愈，许之当愈于辰日，不然酉日必愈。

后因连日昏沉，竟于子日起床。

许辰日愈者，辰土逢值之日也。

许酉日者，辰与酉合，动而逢合之日也。

今愈子日，辰土财爻旺于子也。

李我平曰：生旺墓绝之论，金生在巳，木生在亥，水生在申，火生在寅。

四大长生，理之正也。

唯土寄生未得实考。

法云火土长生寅上排，明知子上是胞胎，此即土寄生于寅。

五行家戌土生寅，己土生酉，《易冒》虽曰唯土之长生不一，山中有坤土生于申，若分阴阳，则戊土生于寅，己土生于酉亦未得其实。

据此专以天时考证者，土寄生于申，万古之不易也。

各门类题头总注章第又二十六后值分门各类当用字眼，恐其烦絮，不便全写，只用题头。

即如后有用神宜旺，不可指定旺于四时，但得用神临日月或遇日月动爻生扶，或用爻遇长生逢帝旺皆谓之旺。

用神化吉：凡用神元神动化回头生、化长生、化帝旺、化扶助、化日月，皆为化吉。

用神化凶：凡用神元神动化回头克、化绝、化墓、化空、化鬼、化退神，皆为化凶。

岁君：即当年太岁，岁五岁者，太岁五者，卦之第五爻。

身：即是爻，古用卦身，予试不验而不用。

凡后有遇身字者即是世爻，非卦身世身也。

五位：母卦之第五爻为君位。

易曰九五之知者是也。

三墓者：用爻入日墓、入动墓、动而化墓，以上谓之三墓。

非古之世墓、身墓、命墓也。

主象：主事爻，自古卦世为主象，又名主事爻。

占父母兄弟即父母兄弟为主事爻。

余仿此。

老阴之为少阳曰变；老阳之为少阴曰化。

古言变者，如物消而长，退而进也。

化者犹物成而败，退而进也。

予试不验。

化进神、化生旺者虽化亦吉；变鬼变回头克者虽变亦凶。

后各章凡言变者即是化，爻化即是变。

各门类应期总注章第又二十六静而逢值逢冲。

且如主事爻临子水不动，后逢子日午日应之，余仿此。

动而逢合逢值。

且如主事爻临子发动后遇丑日子日应之，余仿此。

太旺者逢墓逢冲。

且如主事爻临午火又遇巳午月日占卦，或卦中巳午爻太多，后逢亥子日应之，又有戌日应之，乃火之入墓也。

衰绝者遇生遇旺。

且如主事爻属金，占卦于巳午月日即是休囚无气，后逢土月日或到秋令当时则旺矣，余仿此。

入三墓俱喜冲开。

且如主象临午火入墓于戌，后逢辰日则应之，余仿此。

遇六合亦宜相击。

且如主事爻与日月合或动与爻合，或动而化合，或凶或吉必待冲开之日月应之。

且如主象临子与丑作合，后逢午未日应之，余仿此。

月破喜逢填合。

且如子月占卦，主事爻临午火乃为月破，后逢未日应之，谓之破而逢合。

又有午日应之，填实之日则不破矣。

旬空最爱填冲。

旬空注解极明。

大象吉而受克，须待克神受克。

假令用神临辰土待日月生扶乃为大象吉也。

倘被寅卯克害，后逢申酉日冲克克神则吉，余仿此。

大象凶而受克，须防克者逢生。

即如前说，用神临辰土，既无日月动爻之生，乃为大象凶也。

再逢寅卯克制者，后逢寅卯亥日则凶。

元神来助来扶，须看用神旺衰。

忌神来克来冲，观乎元气兴衰。

以上二条元神忌神章注解极明。

化进神逢值冲合。

且如申动化酉乃为进神，为祸为福有应申月日，有应巳月日。

化退神忌值忌冲。

即如酉动化申，有应申月日，有应寅月日。

间有应于独发独静。

独发章内详之。

间有应于变爻动爻。

且如爻临戌土变出酉金，有应戌日，也有应酉日。

勿谓爻之不验，远近当分。

远事定以年月，近事应之于时日。

间有占远应近，占近应远，占月应年，占日应时不可不知。

倘遇卦之不明再占是法。

卦之恍惚者再占一卦，不可妄断。

世空元动须待元神逢值。

如甲辰旬占求财得困之坎，亥日得财，余仿此。

世衰元静，必然元气逢冲。

如秋占图谋得困卦，后逢巳日成事，余仿此。

归魂游魂第又二十六游魂卦者，乃各宫第七卦。

如乾宫之火地晋，坤宫之水天需是也，余仿此。

归魂卦者，乃各宫第八卦。

如乾宫之火天大有，坤宫之水地比是也。

余仿此。

古以游魂行千里，我行此事而欲久者，游魂而不能久，心无定向，迁改不常。

归魂不出疆，诸事拘泥不行，与游魂卦相反而断之可也。

凡得游魂卦，占身命，生平无安家乐来之处。

占行人游变他乡。

占出行行止不定。

占家宅迁变不常，占坟茔亡者不安。

野鹤曰：“须以用神为主，然后以此参之。若舍用神执此而断者，谬也。”
