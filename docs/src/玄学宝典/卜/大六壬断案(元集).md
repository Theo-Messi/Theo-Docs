---
title: 大六壬断案(元集)
editLink: true
---

邵彦和先生大六壬断案分编

古歙槐塘程铨爱圅氏辑

天时

韩太守占祈雪，建炎三年己酉岁十一月初四己卯日寅将酉时。

朱 合 勾 青

戌 亥 子 丑　　　勾 玄 贵 青　　 父 辛巳 玄

蛇酉　　　 寅空　　子 巳 申 丑　　 兄 甲戌 朱

贵申　　　 卯虎　　己 子 卯 申　　 官 己卯 虎

未 午 巳 辰

后 阴 玄 常

邵先生曰：数日以来，天气和暖，宛如三九月，州县虽然祈雪，皆无响应，今得此课，明日天色必变，巳时风起转寒，未时有雨，亥时作雪，厚有七寸。

众官皆叹曰：今日晴暖，雪从何来？当日已晚，次早众官在坛，待至巳时，果然风起。霎时云合，未时微雨，众官散后，北风大作，甚冷，二更后下雪，至次日未时方止，果积七寸。盖此课，火伏于下，水升乎上，不拘占雪占雨，皆当日有。况申为夜贵，正是权柄。日上又见天河之水，腾运乎上，必流乎下。初传巳火，临子被克，上见元武，变成大风雪。盖巳戌卯铸印，春夏秋必雨，冬必雪。末传卯作白虎，与申皆是白色，申乃空亡，正是空中降下，乃造化之所生也。夫火伏于下，水腾乎上，一雨也；申子为水，加临日辰，二雨也；三传顺行，三雨也；卯为雷，雷过西方，为虎所制，虽冬月无雷，岂深冬无雪乎？子作勾陈，占雨主连绵、主雪，主深厚。

凡铸印课，占天时必大雨雪。

十二月戊申日子将申时占晴雨。

勾 合 朱 蛇

酉 戌 亥 子　　　蛇 玄 蛇 玄　　 父 丙辰 玄 ⊙

青申　　　 丑贵　　子 辰 子 辰　　 兄 庚申 青

空未　　　 寅后　　庚 子 申 子　　 子 　子 蛇 ◎

午 巳 辰 卯

虎 常 玄 阴

邵先生曰：润下课，元临子作用，中传龙又乘申，末又是夜青龙。若春占主水涨，今冬占必有大雪。果辛亥日雨，丙辰日大雪，戊午日晴而起风。

庚辰日浙江大旱，九月十五日癸丑日，州官占雨，辰将辰时。断语遗失。

贵 后 阴 玄

巳 午 未 申　　　勾 勾 勾 勾　　 官 癸丑 勾

蛇辰　　　 酉常　　丑 丑 丑 丑　　 官 庚戌 虎

朱卯　　　 戌虎　　癸 丑 丑 丑　　 官 丁未 阴

寅 丑 子 亥

合 勾 青 空

宅墓

张九翁戊午生五十一岁，占宅。戊申年九月庚寅日辰将未时。

蛇 朱 合 勾

寅 卯 辰 巳　　　勾 蛇 阴 虎　　 官 癸巳 勾

贵丑　　　 午青　　巳 寅 亥 申　　 财 庚寅 蛇

后子　　　 未空　　庚 巳 寅 亥　　 子 丁亥 阴

亥 戌 酉 申

阴 玄 常 虎

邵先生曰：干支皆受上神来生，利宅不利人。干上发用归传支，末传亥脱今日之干，而生今日之支，因充役费用，又与姓陈吏人不和，尊长末后为儿娶妇，所费尽坏家计；十一年间，阴人守寡，是时家产四分矣。

张九翁果先好，后因充役，大有所费；又为妻叔与陈姓吏人作鬼，因来动店内物，却乃争讼；后二年又与子娶妇，倍陪女家；后五年因弟有事，遂作四分分也。

盖庚生于巳，寅生于亥，庚脱于亥，寅脱于巳，干支俱受生而互受脱，是先兴旺而后衰败也。亥数四、寅数七，乃十一年也。亥脱今日干，则耗泄我矣，故主费财。亥为支之长生，生宅脱我，岂不是为宅旧役累而费用乎？宅上亥乃脱神，从宅发出，为末传，又来脱我，亥为妇人，故曰为子娶妇费坏也。

亥上加太阴，为老阴人，故又主阴人守寡，中传寅为吏人，上为蛇挠，又为今日绝神，且寅又为今日财神，阴人得亥为脱气，故主因妻与吏人争讼也。

叶助教戊午生五十一岁占宅，戊申年正月辛卯日子将未时。

勾 青 空 虎

戌 亥 子 丑　　　玄 朱 朱 虎　　 财 辛卯 玄

合酉　　　 寅常　　卯 申 申 丑　　 兄 甲申 朱

朱申　　　 卯玄　　辛 卯 卯 申　　 父 己丑 虎

未 午 巳 辰

蛇 贵 后 阴

邵先生曰：此课支来就干，为干所制，名曰赘婿。太岁入宅克宅，宅来就人，又被人克，六年中家破屋拆，遂成墓地，必葬尊长在内。六年之前，四分五裂，门户分张，主外姓或还俗僧人入挠，遂宅破矣。盖末传丑为辛日之墓神，临太岁上，太岁为其所墓，遂来宅上而克宅，宅被克，走回日上，又为日所克，宅既不留，屋何存立？又自身上发传入宅，又逢太岁来加，又太岁上见今日之墓神丑，丑土生申金，是申金之尊长，庚辛墓于丑，是尊长葬埋之处。卯数六，故不出六年。申为僧，辛与申同类，还俗僧也。或乙酉见辛卯，或辛酉见乙酉，皆系还俗僧。乙为沙门，辛为僧舍也。

卯上见元武，故主门户分张。后癸丑年其叔死，遂殡于内。叔有三子，一子为僧，还族归分家产，助教不肯，经官断定作诸子分家，与叔共五子，助教亦得一分，作六分分矣。戊申至癸丑乃六年，当年又死一男一女，乃太岁克宅故也。其经官者，亦太岁入宅克宅也。

卯为沙门，申为僧之申与辛同类，今从外退回宅上，是僧还俗也。乙亦沙门，辛为僧舍，申，辛之兄也。

邵三翁癸亥生，四十六岁，占宅。戊申年八月辛巳日辰将亥时。

勾 合 朱 蛇

戌 亥 子 丑　　　后 空 勾 后　　 财 己卯 后

青酉　　　 寅贵　　卯 申 戌 卯　　 兄 　申 空 ◎

空申　　　 卯后　　辛 卯 巳 戌　　 父 丁丑 蛇 ⊙

未 午 巳 辰

虎 常 玄 阴

邵先生曰：此课乃妻为主，日去加辰，夫去脱妻，妻为长，夫反为少也。然汝之妻，本兄之妻，而汝得之，日后只得九年相守。第八年因作生地，与兄弟不足，生虽得此地，而死不得葬也。目下主丧妻，缘是磨压东门，所以有再娶之患也。

申为磨，加卯为压东门也。辛以卯为妻，上见天后，妻为主。干又就支，反致勾留，上见勾陈故也。申加卯上作天空，申乃今日之同类，而加妻上，是兄之妻也。

申同类为兄，加卯妻爻上，是为兄之妻。然不加申酉空亡，又作天空，必兄已亡，遂有其妻，所以邵公敢开此口。若申不空，则不可乱断。

末丑，辛之墓；加于同类之上，并蛇丑八数，是以八年因作生地，与兄弟不和，丑土生申金，乃生地也。九年死者，戌加巳，上五下四，共九数也。

邵秀才癸丑年生五十七岁占宅及父母，己酉年二月乙巳日戌将亥时。邵秀才名百一，闰月十二日辰时生。

勾 合 朱 蛇

辰 巳 午 未　　　青 勾 空 青　　财辰勾

青卯　　　 申贵　　卯 辰 寅 卯　　比卯龙

空寅　　　 酉后　　辰 巳 卯 乙　　比寅空

丑 子 亥 戌

虎 常 玄 阴

邵先生曰：凡传用，若干支阴阳已先据其位，只以不备推测，不可重复取用。今第一课卯加辰，卯木，辰内乙亦木，不克，第二课寅加卯，第三课辰加巳俱不克，第四课卯加辰，乙已为干先据，何得重传？是支课不足用也，当以日遥克为用，卦名弹射，如此占之方应，术人多以第四课发用为元首，传用已差，占何得应？皆由用术不精，反云六壬不灵，岂不诬哉？此课乙木克土，卯来害日，宅不容人。初传辰，自宅上传出，中仍归卯位，此乃夺父之财禄，三传不离支干，乙以卯为禄，寅为同类，必有兄弟出去了，后复归来。辰为勾陈主争讼，课中不见父母，止同类自相吞并，占者与父母各居十六七年，至五十九、六十，行年到亥子，上见父母，则有服矣。后分毫不爽。

邵巡检癸亥生，四十六岁，占宅。戊申年六月庚辰日二十七午将寅时。

朱 合 勾 青

酉 戌 亥 子　　　青 蛇 玄 青　　 父 庚辰 玄

蛇申　　　 丑空　　子 申 辰 子　　 兄 　申 蛇 ◎

贵未　　　 寅虎　　申 辰 子 庚　　 子 丙子 青 ⊙

午 巳 辰 卯

后 阴 玄 常

邵先生曰：金日得水局，三传日辰皆子孙爻，脱处见青龙，生处见元武，临官上见螣蛇，一生被子息作吵，一个死了，一个又来，且生得好取尽父母气力了方休，家计亦被子孙磨灭。

此宅十二年后，出怪，住不得，必别迁。初受任日，兵卒不合，末后却吉。后任必得巡检水陆之职，更后在水边屯三任，六十三上难过也。邵娶宗女为妻，得被恩泽，前后生八子，或三岁、二岁、一岁即死。及婢生三子，亦然，再纳一妾，又生二男一女，前后委被子息坏尽精气。

先生初不与巡检相识，便知其详如此。及巡检任满，果授英州水陆巡检，本州岛驻箚。至绍兴十五年乙丑四月初三作古，果年六十三矣。盖金日得润下局，及干支上神各为脱气，庚以子为真气，子息乘青龙脱气，又有元武螣蛇二凶，兼青龙三个，皆水兽，只管盗其真气，故一子死，一子又来。日临辰作蛇，日申七数，辰五数，凑成十二年。螣蛇变龙，所以怪出扰害，遂迁寺中居住。六十三上死者，盖子加申，子九数，申七数，七九共六十三也。

任三翁庚午生三十九岁占宅，戊申年十一月壬寅日丑将申时。

青 空 虎 常

戌 亥 子 丑　　　虎 朱 勾 后　　 兄 庚子 虎

勾酉　　　 寅玄　　子 未 酉 辰　　 财 　巳 贵 ◎

合申　　　 卯阴　　未 寅 辰 壬　　 官 戊戌 青 ⊙

未 午 巳 辰

朱 蛇 贵 后

邵先生曰：此课占宅，而身宅居墓无气，因婢妾相争，遂出其婢，而后再归，却与宅有合。又常被子息及兄弟作扰，又门户上口舌不足，只喜末空亡，又是绝乡，下稍口舌扰乱俱绝无矣。何以知婢再归？盖天盘酉之阴神，却乃寅加酉，又是宅也。兼酉加辰与辰合，天将勾陈夹住，勾陈为牙人，故主辰日其婢再还也。又辰为日上神故也。大凡隔七八局，三传回环，只是发用，与宅六害，故事多阻。巳既绝地，故至甲辰乙巳日自绝也。果一一如占。

邵伯达占宅基，己酉年十月庚寅日十五寅将酉时。

合 勾 青 空

戌 亥 子 丑　　　青 贵 后 空　　 子 戊子 青 ⊙

朱酉　　　 寅虎　　子 未 午 丑　　 官 癸巳 阴

蛇申　　　 卯常　　未 寅 丑 庚　　 父 丙戌 合

未 午 巳 辰

贵 后 阴 玄

邵先生曰：大凡占求宅基，以日为人，辰为宅，须看支辰，合支上空亡，是宅不可得而图也。

本身近基且近宅，何以得移？初传脱气，虽得青龙，又在空地，亦是暂住，尚未有定论也。

中传巳，巳为店业，太阴为妇人。巳加子作太阴，庚生于巳，是买得老妇人店业，便是宅基，其妇人干办，是本人亲族，事皆由他。伯达以兄弟众多，伯叔共住，欲谋迁外居，累求未许，其妇人店屋，是伊房叔母，因无生计与彼当门户，却要设计买得店屋，遂与彼私增价买之，至丁巳年方造此宅也。

夫宅要看支，支上空，是未有宅基也。却见中传长生，便就长生上言，况求新宅，看何方生旺即是。

巳为店，加子为北方，太阴为妇人，未戌属土，生今日之庚，乃是尊长作干人。戌又为仆，乃干仆也。六合则成就也。

童保仪丁巳生五十二岁占宅，戊申年六月丁巳初七未将酉时。

空 虎 常 玄

卯 辰 巳 午　　　勾 空 空 常　　 子 　丑 勾 ◎

青寅　　　 未阴　　丑 卯 卯 巳　　 官 癸亥 朱 ⊙

勾丑　　　 申后　　卯 巳 巳 丁　　 财 辛酉 贵

子 亥 戌 酉

合 朱 蛇 贵

邵先生曰：此课六阴相继，更无阳神，更六月建未，又是阴月，丁巳又是阴，命从此衰败不振，兼婢不测，殒命于厕；丁巳二火，自旺方递归死绝之地，宅前有大树枯朽，若不去之，闲事相扰，主有一子患腹气，又不合将后阁为猪圈，猪盛克人，四年败，六年败尽也。童保仪因地方寇发，遂得名目，自后成家兴旺；及先生与占，却云四年败，六年败尽也，彼不深信。本年十月一婢上厕，不觉坠死厕中。宅前有二百年大枫树，已枯朽大半，系族人祖坟。阅此更妙，卯阴上得丑为墓，日治得朱，暮治得勾，且又发用，是以主闲事相扰。十二月外乡一人来树下自缢。其第二子常患疝气，其家屋宽，兄弟分出，去后无人居住，遂以后阁养猪。第四年拆四边屋卖，六年果败尽。仅存五口，移出店屋居住。

大凡丑亥酉卯此四支，先生皆以为极阴；丁巳日又传归阴方绝地，宅上卯，末传酉，俱六数，故主六年败尽。此断家宅，故取宅上神卯，酉为归计门，是以取此二处决之也。加于巳亥上，亦四年之数。甲寅旬乙卯为真木一作卯加巳为真木，故有大树在门。天空主朽，丑为阁，亥加丑上，故养猪；酉加亥为今日死神，酉为婢，亥为厕，故主婢死于厕也。

丑为坟墓，卯为门树，亥是楼阁。

郑宣义占宅，八月癸丑日巳将丑时。

空 虎 常 玄

酉 戌 亥 子　　　空 朱 空 朱　　 父 己酉 空

青申　　　 丑阴　　酉 巳 酉 巳　　 官 癸丑 阴

勾未　　　 寅后　　巳 丑 巳 癸　　 财 乙巳 朱

午 巳 辰 卯

合 朱 蛇 贵

邵先生曰：此课人盛宅狭，人与宅替；不出四年，必主修造酒房，厨下一婢酒中死；不要买叔婆之产，必有退悔；又主有三所店，先开二所见财，后开一所主败；宅前不合置淘锅，主八年内淘锅屋下必停丧，是时其家四分矣。郑兄弟十人，共四十余口，未曾分；至辛亥年，公果造酒房；十二月婢盗酒饮，醉死。己酉年与叔婆交易，叔婆有子二人，年幼不曾预名，后果退悔。又丙辰戊午二年两店兴旺，己丑又开淘锅，正对门前，至乙卯二月弟妇死，殡于内。

盖谓人盛者，癸日遇巳酉丑，八月旺金来生也。宅狭宅替者，丑为宅，值金局而脱气也。丑为八月死气，加于酉婢之上，丑上见巳，巳为厨灶，癸水见酉，乃酒也，故主婢死于酒房厨下。三店者，日上、支上、传上见三个巳，巳为店业。一所败者，癸水绝于巳故也。又为巳为锅，值癸水乃淘锅也。八年者，双巳四数也。

附论：支上巳，末传巳，皆为日财，故二所见财。日上巳独不以财爻论，乃绝神加日也，故主败，丑为宅，上加巳，是必宅前置淘锅也。又一人论曰：癸绝于巳，似矣。然予犹有说焉，丑生于申，宁不绝于巳乎？则绝巳云云者，非其至也。其或癸水克巳，巳为店受克，则自败。庶几近是。爱圅曰，此二论不知何人之笔，附录于此，以便对考。要知先开二所见财，似指干支上二巳而言也。后开一所主败，似指末传上巳而言也。末传为归计，不宜逢绝之意欤？

王德卿辛酉生四十八岁占宅，戊申年十月壬子日卯时卯将。

贵 后 阴 玄

巳 午 未 申　　　青 青 空 空　　 兄 辛亥 空

蛇辰　　　 酉常　　子 子 亥 亥　　 兄 壬子 青

朱卯　　　 戌虎　　子 子 亥 壬　　 子 　卯 朱 ◎⊙

寅 丑 子 亥

合 勾 青 空

邵先生曰：此课财禄极稳，但自有膀胱气及阴肿水气之扰。宅上帝旺，财物兴隆。今年进子又添孙，中传及支子也。子边作亥，乃孙字也。末传卯乘朱雀，主门户不宁，户役事扰。堂上不合安符，主家中无一时安静，家资得池塘之利，必然大发。尚有十六年寿，主水肿而亡。王乃士人，善治家，只是受膀胱病累，本年三月生子，十二月又添孙，常为户役聒吵。堂上挂一天师，自此梦寐不安，怪异影响，遂去之，果无事。其家池塘最盛，一年有数万鱼利，越十六年果死。盖壬子日十月亥子水旺，又壬禄居亥，而旺于子，亥四数，课中四个亥，四四一十六年也。

此非先生意，乃及门诸子增入之辞也。何则？课传止二亥，亥为旺气，当倍进，即曰伏吟，断少则二亥八年，又不可云十六年矣。且亥乃日禄，何反之决死？是此说之谬可知矣。按邵公之意，或用越十六年而行年在辰，辰为壬日之墓，流年太岁在亥，太岁乘空临身，所谓当头立也。太岁即临身而行年又入墓地，故主十六年而亡耳。邵公之意，毋乃在此乎？

童得松丁巳生五十三岁占宅，己酉年六月壬戌日未将丑时。

勾 合 朱 蛇

亥 子 丑 寅　　　青 后 勾 阴　　 财 丁巳 阴

青戌　　　 卯贵　　戌 辰 亥 巳　　 兄 癸亥 勾

空酉　　　 辰后　　辰 戌 巳 壬　　 财 丁巳 阴

申 未 午 巳

虎 常 玄 阴

邵先生曰：此课德丧神消，人亡家破。何以言之？盖壬德在亥，亥为闭口，无德可言，是谓德丧。爱圅窃谓亥德临绝地为德丧。身命临亥，火被水克，是谓神消。生气受克而死气为主，是谓人亡。

辰来破宅，又为干支之墓，是谓家破。

一为宅水不通，二为灶厕不便。巳为灶，亥为厕，巳亥相加为不便。我去彼绝，彼来此绝，墓来克日，是为凶课。童闻先生之言，遂迁店居住，其房遂空，而祸亦解。

徐八公甲寅生五十五岁占宅，戊申年六月癸亥日初十未将酉时。

贵 后 阴 玄

卯 辰 巳 午　　　常 空 空 勾　　 官 己未 常

蛇寅　　　 未常　　未 酉 酉 亥　　 财 丁巳 阴

朱丑　　　 申虎　　酉 亥 亥 癸　　 子 乙卯 贵

子 亥 戌 酉

合 勾 青 空

邵先生曰：癸亥是六甲极日，阴长阳消，而此课又为六阴相继，宅势到此极矣。然物极必变，今宅中现在六分共居，而甲寅人多是从门侧出入。本命寅，天上寅，却作合，为私门。又在卯侧，故主从门侧出入。来年有阴人死，各自东西南北去，必升迁，颇胜于前。时有阴贵人，乃守缺贵人，后时必做成家计也。其子又好，必晚年享福，寿又高，得贵家阴人力，做成家业也。

徐八公弟兄六分共居，果是窄狭，常从便路出入到店，多是后边过。次年太孺人故，八公即出外去住。盖癸亥是极日，亥来加癸，又极。却自北复转至西，自西投东南，见卯，自半夜亥至黄昏酉，自酉至未，自未至巳接卯，谓之迎阳课。

中末传见贵人，用并太阴，故徐公续娶，得某先待制之妾，带二千贯财物嫁来。盖癸以巳为妻财，而太阴作贵人之侧室，故有宠人嫁他。其子又乘夜贵临日贵人财上，卯子息爻，乘夜贵加巳妻财之上，则此子为待制妾所生可知。徐公委其管干，自此发迹，终身享福，八十四寿终。言六分者，酉为破碎入宅，而败癸水，酉乃六数也。

刘将仕庚午生四十岁占宅，己酉年五月戊申日未将卯时。戊申乃六月朔，因未交小暑，故言五月也。

勾 合 朱 蛇

酉 戌 亥 子　　　玄 蛇 贵 勾　　 兄 甲辰 玄

青申　　　 丑贵　　辰 子 丑 酉　　 子 戊申 青

空未　　　 寅后　　子 申 酉 戊　　 财 壬子 蛇

午 巳 辰 卯

虎 常 玄 阴

邵先生曰：即恋一旧妾，又讨一新妾，精气衰耗，渐不支持。三传皆财，为家贼所偷，宅上子作螣蛇，主子外横，乃宅水不合，被长生耗去，故多招是非，常不安妥。今年太岁值水败尚可，明年不利；本身有脏毒，终为所苦，沟渠为土淤塞，子作沟渠，上加辰作武，故主土淤塞。

坤申方有涧水来克，子必不肖，而婢为宅主也。刘将仕果有亲旧二宠，盖因酉作勾陈，加行年，又在日上，是有两婢也。

破碎来勾，主旧事扰攘。戊日水局，财气太盛，自库传出，又传出去。只因库中有鬼贼，辰比劫劫财，又元武盗神故也。所以偷去。子作蛇加申，主子息非理废用。至丁巳年退至八分，庚申年退尽。巳上见酉为破碎，故丁巳退八分。申上见子作蛇挠之，故退尽。辛酉年四月脏毒死矣。盖酉为脏毒，临巳为四月，又遇酉年，破碎重见故也。

何丞务丁巳生五十三岁占宅，己酉年二月戊子日戌将巳时。爱圅得古本作丁未生六十二岁，盖未交生日故也。

合 朱 蛇 贵

戌 亥 子 丑　　　合 常 阴 合　　 父 癸巳 常

勾酉　　　 寅后　　戌 巳 卯 戌　　 兄 丙戌 合

青申　　　 卯阴　　巳 子 戌 戊　　 官 辛卯 阴

未 午 巳 辰

空 虎 常 玄

邵先生曰：此课日往加辰，是人广而宅狭也。宅上发用，传出日上，是宅居不得许多人而后出也。末传归第二课，又见宅不纳人。然非宅克人，是人多欲自出也。若移出各人自为活计，将因太阴扰动而兴词讼，太阴乘卯为今日鬼，故就卯上论之，在末传，故至十三年后。十三年后见之后，人财亦兴旺。何居祖宅，狭仄人众，此是日来加宅相逼，又作破碎也。

本年十一月移出店房居住，自做经营，亦应初传巳为店业，妙！妙！前原是兄嫂家掌家，后十三年，岁在甲子，果因家财争讼，是以加子，人宅相克也。

巳四子九，并成十三年也。其壬戌年有卯制，故不动。癸亥年天罡压之，亦不动。甲子年人宅相逼，所以至此方争也。讼起于甲子之春，至乙丑四月方止，宅上见禄神，尚自兴旺，人财尚可旺发也。

任太公甲午生七十五岁占宅，戊申年正月丙戌日子将辰时。

朱 合 勾 青

丑 寅 卯 辰　　　合 虎 阴 朱　　 财 乙酉 阴

蛇子　　　 巳空　　寅 午 酉 丑　　 兄 癸巳 空

贵亥　　　 午虎　　午 戌 丑 丙　　 子 己丑 朱

戌 酉 申 未

后 阴 玄 常

邵先生曰：此课干支六害，一生牛马自伤，戌以丑为刑神，作朱雀，是害牛也。何不言田而言牛？春丙火相气相生，主息，牛乃生息之物也。午为屋、为马，言马不言屋也，因午空亡，乃不定之物，且正月天马在午故也。作空亡而入墓乘虎，是害马也。二主妇人失明，盖午为妇人，午乃离，为目，入墓是失明也。三主自身有淫婢，而婢从淫僭。盖以巳加酉，巳即丙，午为本身，以申为妻，酉以酉为婢。巳加酉是宠婢也。天空为奴，从而加之，是仆僭乱有奸也。四主老妇血疾成痨，盖初传太阴与酉一体。太阴为老妇，酉为血，加丑上为墓所埋，是血不行也。末传带破碎而成痨，痨从革体也。五主山地有争，乃末传丑是也。春占巳上见丑，是相气，火生丑土，丑遇生气本牛也。然至末传则是秋冬，非丙火之旺可以生丑土言也，故曰山地，朱雀主争，子主池塘，行年上见子加辰，又乘蛇，主争必失理也。

王解元辛未生三十九岁占宅，己酉年三月癸巳日戌将未时。

合 勾 青 空

申 酉 戌 亥　　　空 合 朱 后　　 父 甲申 合

朱未　　　 子虎　　亥 申 未 辰　　 兄 丁亥 空

蛇午　　　 丑常　　申 巳 辰 癸　　 子 庚寅 玄

巳 辰 卯 寅

贵 后 阴 玄

邵先生曰：此课利宅不利人，若占病讼，真闭口卦也。日上墓作天后，主迟滞，时运未通。盖天后滞神，更见墓，愈见迟滞也。幸得宅之六仪长生而引进，又与宅合，主进人口，妇人怀胎；然终不安，幸长生可以保全。亥作天空乘丁，主移动缸瓮。末传子息，因湿感风，西南西北二角，不可修动。田遭水患，行年在申，主内事讼。得一道士解和。王自发解后，皆不利，疑其宅生灾，故占之。身乘墓作天后，辰虽月建，主兴讼，旺却是墓神滞神，目下如何发得？宅上见本旬仪神，引出长生、旬首加旬尾，乃周而复始格。六合发用，故主进人口及财；中亥乘丁，加旬首上，属西南西北不可兴工。辰加丑为破，不可开田，必被水冲。后其田辛丑年开，尽被水冲作污沙。又除夜移水瓮，妻胎几堕而得全。盖寅并元武主堕胎，幸申作六合引长生，能制之，故保全也。其长子十二岁，自学舍归而澡浴，因湿而感风，后却无事。家族争讼，得族人为道士者劝和。盖寅加长生之地为道士也。经曰：寅作长生道士身。

何宣义丁丑年三十三岁，占宅己酉年三月癸巳日戌将酉时。一作辛丑生，爱圅曰：古本作辛丑生，六十九岁二月二十四日卯时生。

合 勾 青 空

午 未 申 酉　　　勾 合 贵 后　　 官 　未 勾 ◎⊙

朱巳　　　 戌虎　　未 午 卯 寅　　 父 甲申 青 ⊙

蛇辰　　　 亥常　　午 巳 寅 癸　　 父 乙酉 空

卯 寅 丑 子

贵 后 阴 玄

邵先生曰：本身贪色，心高志大。三传与宅并在南方。一生难为眷属，未为眷属空亡故也。劳心费力积得财物。末传至酉，晚年愈贪色欲，有一妾为主，反欺众人，终死于此妾之手；家计异日比今日增数倍，只是后来被此妾盗去财物。行年支破作太常，主外服。又主儿妇因病退产。只在三月尽四月初见之。何果高傲好胜，劳心费力，营运积财。庚子暂停，以庚子与身居于下也。宅上财与三传皆在南方，所以此人运货至南方，获利成家。只是不合过宠一妾，被她盗去财也。

当年五月有丈母之服，三月长媳小产，七月次媳因感风发热亦小产。盖日上天后乘寅木脱神，而寅木又脱于巳午，故主三四月妇人小产，寅以酉为破碎加申，故七月亦然。寅以亥为长生，上作太常，故主孝服。亥卯未三合，五月月建上得未，故五月有丧服。其晚年愈贪色者，酉作天空加癸水长生之上也。

林丞务丙辰生五十四岁占宅，己酉年六月辛卯日午将辰时。

蛇 朱 合 勾

未 申 酉 戌　　　蛇 后 常 空　　 官 癸巳 后

贵午　　　 亥青　　未 巳 寅 子　　 父 　未 蛇 ◎

后巳　　　 子空　　巳 卯 子 辛　　 兄 乙酉 合 ⊙

辰 卯 寅 丑

阴 玄 常 虎

邵先生曰：日上子为盗气，又见天空，主下部遗泄，兼子息不美。支上破碎，又兼发用、中传空亡，末传又加空亡之上，作今日禄神，禄神即空，前程不永。宅犯破碎，子作盗气，是诸子耗盗财物，各抽入己，于我则空。除非另谋，可以少延。否则家破财散矣。林丞务有四子，二妻所出，家道不齐，堂前之物，子尽盗之，为之一空。本身常有淋疾。家计渐觉退败。盖辛见了盗气，宅上又见破碎，子为一阳之始，巳为六阳之终，始于身而终于宅也，故始主自身下部遗泄，而卒于破家。子为子息，所以败家由子也。初传宅上，中末俱空，号曰不行，故只以干支二处分断。

中末皆空，初仍宅上，等之无传矣，故只就干支分断。若初传不从宅与日上起，则又当细审，不得概为不行也。然初传更加一重破碎，子为脱空，六阳至此极处；又见破碎作初传，上见天后，数又名泆女卦，其妻最淫荡，第四子最蠢者是其所生，更有两子尤做手脚。若占病必死之课，占前程脱精而亡。

冯修职己卯生三十岁占宅，戊申年五月乙酉日申将卯时。

朱 蛇 贵 后

戌 亥 子 丑　　　青 阴 阴 合　　 财 　未 青 ◎

合酉　　　 寅阴　　未 寅 寅 酉　　 父 戊子 贵 ⊙

勾申　　　 卯玄　　寅 酉 酉 乙　　 子 癸巳 虎

未 午 巳 辰

青 空 虎 常

邵先生曰：此课支来加干，名上门乱首课；又用神当囚死，斗罡系日本加亥，名天狱课，不有大服，必有大祸。支神犯日，酉为婢妾，恐婢妾死亡为累。初中传六害，贵人行年又加其上；甲乙以子为父母，主先遭横扰，次值凶丧。又防失火，此凶课也。时冯为主簿，五月初二日占课，六月十七日（一作七月），婢子争宠，因责之，遂自缢，县尉与主簿不足，依法看验，申州被拘，在能仁寺，将及一月母亡，遂得丁忧而去。盖支辰犯日，乃下犯上也。

酉为婢，六合为人口。五月火鬼在酉，故婢横死；酉金克乙木，故为所累。贵人六害，所以被拘。又未为眷属，本宫上见子为父母，母受土克，又受未害，行年加之，重克重害，所以母亡。五月以巳为月病符，行入末传，乘虎加母之本宫，归丧于家也。又两月母之妹又没，此为冯之姨母，供养在家者也，未葬，而厨下火发，延烧将及堂而灭。大凡火鬼克人，不是一个可当。六合为棺木，卯神亦是。

叶油饼店店主庚戌生五十九岁占宅，戊申年六月戊辰日未将酉时。

勾 合 朱 蛇

卯 辰 巳 午　　　虎 青 空 勾　　 兄 乙丑 空

青寅　　　 未贵　　子 寅 丑 卯　　 财 　亥 常 ◎

空丑　　　 申后　　寅 辰 卯 戊　　 子 癸酉 阴 ⊙

子 亥 戌 酉

虎 常 玄 阴

邵先生曰：丑亥酉为极阴课，幸甲子旬中末皆空，故虽有灾危，不至不测。只是子孙多门户事扰，遂消折财本，晚年不得意而死。不合土塞东门，其外又不合堆木板，太阴乘酉加亥，败处乘空，母主酒病死，家道衰矣。叶宅东边有门，果有泥土，乃戊辰干支加土，丑土又加卯门之上发用，故主土塞东门。

二木来克干支二土，故知壁外有木板。课得极阴，主灾变，最喜空亡可解。今中末空，不入亥地阴极之处，故不至火灾。然毕竟阴耗财物也。子孙繁多者，戊辰一带皆是东方丑寅卯之旺气也。甲子旬中乙丑丙寅丁卯乃真三奇，所以无灾。

不合退归亥酉西北，土败于酉，三奇亦暗，日月星倾于西北，自然消折也。母酒病、至辛亥年死者，太阴老妇肖母，酉乘亥为酒也；死于辛亥者，太岁填实亥，仍入极阴不空也。男女七人，婚姻所费，家业消矣。

童秀才庚辰生二十九岁占宅，戊申年三月十一日乙未戌将。

空 虎 常 玄

寅 卯 辰 巳　　　青 常 朱 青　　 财 辛丑 青 ⊙

青丑　　　 午阴　　丑 辰 戌 丑　　 财 戊戌 朱

勾子　　　 未后　　辰 未 丑 乙　　 财 乙未 后

亥 戌 酉 申

合 朱 蛇 贵

邵先生曰：此课人来就宅，正是求新宅之课。夫宅不可无土，今四土俱备，是前后左右皆有山也。主山太高来逼宅，山有新坟欲开辟，定与坟主争竞。宅左青龙带破碎，此云宅左青龙是以支阴论，不以天盘论。惟断坟墓方用天盘看坐山朝山等。及家宅上就四课言之。邵公诸案皆然也。须用土填，将来必富，青龙加丑虽云破碎，却又不备，故左必不完，宜用土填也。但无清秀之士。初传青龙，妻为之主，末财作天后，主妇人守寡；

未财作后，何以便曰妇人守寡？盖财妻也，后，女也，未妇人也。未又今日乙未之墓，却来刑日上之丑，刑则克，故主妇人皆寡。受圅窃谓：未为年之寡宿杀，故邵公敢如此断。又主家西北界未备，主与人争界，西北当作东北，爱圅见数本皆作西北，玩味争界二字，似指戌乘朱雀而言，戌为西北，雀主争也。奈何都无水出，主出人重浊。乙以土为财，又临旺地，天将更无凶神，故主其家大发。又缘初财爻，兼得青龙，财星也。造宅二十年，应未八戌五，五八相乘得四十，春木旺土死，当折半，故二十年而应也。

何七秀才壬申生三十七岁占宅，戊申年二月甲子日亥将午时。

合 朱 蛇 贵

戌 亥 子 丑　　　合 常 蛇 空　　 父 甲子 蛇

勾酉　　　 寅后　　戌 巳 子 未　　 子 己巳 常

青申　　　 卯阴　　巳 子 未 甲　　 财 　戌 合 ◎

未 午 巳 辰

空 虎 常 玄

邵先生曰：岁内眷属人来，必成大狱。天罡加日本，名天狱故也。《指掌赋》云：太常乘破碎为孝服，加天狱螣蛇，生灾致讼。破碎作太常入宅，主有丧服人归来分挠，被他争产。以行年与身作一处，爱圅曰：盖未交生，行年尚在丑，丑加申命，故曰行年与身作一处。只是今年事。末后须添一口，又见分灶也。盖未加甲乃墓神，未为眷属，天空为平地起堆之象。初传子为父母，未为眷属，时作六害害人也，螣蛇扰人也。传归入宅，却是两重破碎，巳为厨灶，必主分灶不宁也。何秀才兄弟五人，最小者与姊为子，父母在日家产分作四分了。当年四月其姊夫死，姊亦先亡，家务已退，六月小弟归家，兄弟皆不容，遂兴讼，州县断理拨财产与之，着依旧归姊夫家，他乃不服，直至大理与拘法遂有归条。自戊申六月兴讼，至壬子年十二月方止。甲以巳为子息，末传戌刑未，故动而有事。所谓不冲不发，不刑不动也。戌乘六合，卯与戌合，主进人口，主此子归来之兆。当年六月兴讼，未上子蛇挠之。初子与未相害，故兴讼。壬子年十一月又二水克火，制破碎，故宁贴。

某占家宅，戊申年九月甲申日辰将亥时。

合 勾 青 空

戌 亥 子 丑　　　后 空 青 贵　　 父 戊子 青 ⊙

朱酉　　　 寅虎　　午 丑 子 未　　 子 癸巳 阴

蛇申　　　 卯常　　丑 申 未 甲　　 财 丙戌 合

未 午 巳 辰

贵 后 阴 玄

邵先生曰：此宅原是空坟，今墓神作梗，宅内常有声。见一人裹帽而行，乃六十老人墓于内，尚有游尸，所以出来作怪。每主克子，因灶下皆坟，若移灶则无声，更第三间阁下，是此裹帽老人葬处，掘下五尺便见矣。果然，因丑为裹帽老人也。

郁氏女乙酉生五十一岁占宅，丙辰年五月初八日丁亥申时。

勾 青 空 虎

卯 辰 巳 午　　　常 阴 勾 空　　 财 乙酉 阴

合寅　　　 未常　　未 酉 卯 巳　　 子 　未 常 ◎

朱丑　　　 申玄　　酉 亥 巳 丁　　 兄 癸巳 空 ⊙

子 亥 戌 酉

蛇 贵 后 阴

邵先生曰：弹射格，一主妇人患血气；二主门户不宁；三主婢妾出去；四主家主患口舌之疾。此课可改门户，否则口舌立至矣。五月十五日皆应。

邵三公壬申生三十八岁占宅，己酉年正月壬午日子将子时。

朱 合 勾 青

巳 午 未 申　　　合 合 常 常　　 兄 乙亥 常

蛇辰　　　 酉空　　午 午 亥 亥　　 财 壬午 合

贵卯　　　 戌虎　　午 午 亥 壬　　 兄 丙子 玄

寅 丑 子 亥

后 阴 玄 常

邵先生曰：此课本身自然禄，又有持服相助，一生守己，衣食自如，难为六亲，并子女妻妾。干本自身自刑，自若得残疾压之方吉。宅上主添造，造了却进人口。盖乘天马故也。后被子孙出来使钱。初因猪上发，后因猪上败。妻能起家生子，午乃妻财，故起家，乘六合故多子。又多，九年痨病，午九数。连克子孙矣。邵公十七岁丧父，自起家，一生守己，养猪成家，妻有才干，男女十二人，死七人，存三男二女。本身有偏僻疾，后娶妇造屋。壬子年娶第二新妇，乃宦家女，日费数倍。又因猪瘟死，食其肉，举家遂病，其妻即成痨，至癸亥止存一女，又丧四人。日上自刑，乃人刑人也。宅上自刑，宅不居人也。末子作元武，子者子息也，元武为费用神，元武本是本身之亥，我去刑他，元武便走在子息上，故主子息使钱。己巳年家退尽。

江文老占家宅七月十五丁酉日午将辰时。

勾 合 朱 蛇

未 申 酉 戌　　　阴 贵 贵 朱　　 财 丁酉 朱

青午　　　 亥贵　　丑 亥 亥 酉　　 官 己亥 贵

空巳　　　 子后　　亥 酉 酉 丁　　 子 辛丑 阴

辰 卯 寅 丑

虎 常 玄 阴

邵先生曰：汝家中所奉之神非正，乃邪也。是独足五通之类。与正神相反，独足亦是自为祸，侵淫了少女，又坏你一缸酱，兼蛇入宅也。是时江氏供一五通神，损折一足，只一足在。盖酉为五通，丁只一足，雀乃午也。七月尚是午将，将下见酉，乃酱也。丁主怪异坏物，课中有酉丑会起巳，巳临门，故主蛇入宅。酉又为兑，兑少女也。故主侵淫少女。丁以酉为妻，丁主独足，故主妻生独足儿。

徐大夫乙丑生占家宅，戊申年正月丙戌日子将未时。

蛇 贵 后 阴

戌 亥 子 丑　　　合 常 常 蛇　　 财 甲申 合

朱酉　　　 寅玄　　申 卯 卯 戌　　 子 己丑 阴

合申　　　 卯常　　卯 戌 戌 丙　　 兄 　午 青 ◎

未 午 巳 辰

勾 青 空 虎

邵先生曰：支来加日墓，日上又螣蛇夹住，主人如处云雾中，进退不得。且天地转杀，加宅克宅，太常为服，丙以卯为母，母当六月亡。妻加天地转杀上，六合夹之，妻不宜孕，孕主亡。申妻也。上作合，儿也。卯即申金之胎，故以孕断，妙绝！本命上午作末传，虽空却是帝旺。先防妻母。子年己身不善终矣。徐五月丁服，庚戌授监司。辛亥赴任，壬子十一月赃败自刎。盖一者支加干墓，干又被蛇夹，是真墓不可脱；墓本身上见卯，乃天地转杀，乘旺克宅而太岁又加转煞上，本命又加太岁上，墓压太岁，太岁逼杀，杀遂入宅克宅，递互相逼，遂成凶咎。

解曰：此课十二位上下带杀，五月六月是今日鬼月，子丑年是丙火绝地，本命加太岁，岁逼杀入宅，一凶也；本命加岁墓岁，二凶也；空亡阳刃加本命反克岁，三凶也；子丑年丙之同类不得地，四凶也。壬子年太岁在子，行年在丑，不法死也。爱圅曰：午为阳刃死气加命害命，子年冲动大凶。况行年又见阳刃，午为自刑，是以自戕而死也。

金墓于丑，支墓命即五行墓，盖丑为申金之墓。丑加申是太岁被本墓所压也。

郭德占家宅，壬申生三十八岁，己酉年六月甲寅日未将午时。

青 空 虎 常

午 未 申 酉　　　合 朱 合 朱　　 财 丙辰 合

勾巳　　　 戌玄　　辰 卯 辰 卯　　 子 丁巳 勾

合辰　　　 亥阴　　卯 寅 卯 甲　　 子 戊午 青

卯 寅 丑 子

朱 蛇 贵 后

邵先生曰：人宅皆逢旺神，今六月占非本姓之旺，乃守东方之旺，只宜守分，不宜运用。若安分则自然享福，一运用便有艰辛。辰加卯六害，六合又锁之，巳加辰作勾地网，又逢勾陈锁之，迤逦传出子息，火为子息，破费钱物，因此衰败。子又个个多病，费尽却死，是取债之子，来年后年行年到处，子愈取债也。

叶助教丙辰年四月初九日寅时生，五十四岁占家宅，己酉年二月初四癸丑日亥将午时。爱圅以历法推之尚是正月节，此与姜伯达占前程之数同，然彼是未将寅时，说见姜伯达课内。

青 空 虎 常

戌 亥 子 丑　　　空 蛇 空 蛇　　 财 丙午 蛇

勾酉　　　 寅玄　　亥 午 亥 午　　 兄 辛亥 空

合申　　　 卯阴　　午 丑 午 癸　　 官 甲辰 后

未 午 巳 辰

朱 蛇 贵 后

邵先生曰：主宅后东厕水沟不通，一主人患眼疾，二主人常有肠风泻痢之疾，三主妇人血脉不通，四主人浮肿而死，只因西北水路闭塞，所以如此。若不开通，定主妇人癫狂重病也。叶家果有人常患眼，兼妇人有病。盖因西北水沟为人所塞，凡雨后东厕及后屋常为水浸，助教自有肠风疾，妻妾每患吐泻。盖三传辰土塞亥水，亥克午火，午却逃临身宅，身虽制得他，宅却为他所害，故宅被害而反害人也。干属水，支属土，土来克水，中传又是水，末传天罡截住，壅塞亥水，故水不通，血脉不行，致生诸病。至戊午年妇人产后遂患癫病，盖为螣蛇所挠耳。午为心，血脉不通而克心，故有是病。

童三十四公丙申生七十四岁，占家宅。己酉年戊申日巳将卯时。

空 虎 常 玄

未 申 酉 戌　　　后 玄 常 空　　 财 壬子 后

青午　　　 亥阴　　子 戌 酉 未　　 官 　寅 蛇 ◎

勾巳　　　 子后　　戌 申 未 戊　　 兄 甲辰 合 ⊙

辰 卯 寅 丑

合 朱 蛇 贵

邵先生曰：此课老反送幼，良为不利。初子亦为子息，天后为少女，既有初而无中末，是家务不进也。身上见眷属，行年上引出破败，宅上戌作元武，主诸子分居，财各入己。其第三子最不肖。四课内发用更传出元之阴，是子孙是贼也。当年丧第三媳，又嫁少女，次年争讼。二子死，壬子年丧长子，甲寅年丧四子，财物悉尽。童公有五子，至此仅存其二矣。盖日上未为眷属，阴上见酉，酉属兑，兑为少女。初传见子，子是子息也。皆是己下之人，而无老阴老阳之辈。且行年上巳为老阳，却临卯上自败，亥为老阴，却在酉上自败，中寅日德而空亡，辰为财库，库既空，财亦空矣。

汪四六公癸丑生五十七岁占家宅，己酉年壬午日辰将申时。

勾 合 朱 蛇

丑 寅 卯 辰　　　虎 合 朱 阴　　 官 甲戌 虎

青子　　　 巳贵　　戌 寅 卯 未　　 财 壬午 后

空亥　　　 午后　　寅 午 未 壬　　 子 戊寅 合

戌 酉 申 未

虎 常 玄 阴

邵先生曰：水日火局，人皆曰财，不知反生日上未土，土反克水，见财化为鬼矣。然皆是眷属未了，或男未娶，或女未嫁，使用太过。宅上子息不齐，堂屋林木，先不是蛇居木，即雷嗔木，累出作怪；否则是庙宇中木，主雷嗔惊人，更十年在讼中死。汪家事悉为扳高亲费尽，甲寅年屋被雷嗔，戊午年讼死。盖八月雷杀在戌，戌加寅，更见虎，自是雷嗔；寅加午在高处也。故当是栋木，自己酉数十年，太岁在午，甲木死于午，故此年死。

伊伯廷甲戌生三十六岁占宅，己酉年丙午日卯将申时。

蛇 朱 合 勾

子 丑 寅 卯　　　玄 朱 常 蛇　　 官 壬子 蛇

贵亥　　　 辰青　　申 丑 未 子　　 子 丁未 常

后戌　　　 巳空　　丑 午 子 丙　　 父 　寅 合 ◎

酉 申 未 午

阴 玄 常 虎

邵先生曰：子与丑合，末又长生，虽子克丙，得丑寅引鬼为生，初中虽六害，可望先凶后吉。奈何寅是空亡，所以不能引进，见生不生，反成凶咎。甲寅必有大灾。子丑年多事，急移可免。伊为人狂妄自高，甲寅年与大辟人过财，干人命入狱百余日，几死。子丑多事，己未妻母皆丧；庚申丧子，后移居始免灾。大凡干支见合，须有副则为好课。今甲辰旬却入见寅，进则空亡，退又子克，所以灾起子丑之年，死亡于甲寅之岁也。夫以旬末而又引入空亡，故即以其年分言之。

某占家宅，正月丁卯日子将卯时。

合 勾 青 空

寅 卯 辰 巳　　　阴 蛇 朱 青　　 官 甲子 蛇

朱丑　　　 午虎　　酉 子 丑 辰　　 财 癸酉 阴

蛇子　　　 未常　　子 卯 辰 丁　　 兄 庚午 虎

亥 戌 酉 申

贵 后 阴 玄

邵先生曰：主门户幽暗，有重丧。又阴小有灾，子作蛇入宅为用，虎乘午在酉上作末，是蛇虎加二八门也，故主重丧。又子加卯相刑也。当年其人自死，又孙死。因虎乘死气在末传，又子午为道路神，而乘蛇虎加门户，上乘死煞，故尔如此。

时生己酉年四十三岁二月朔占。

贵 后 阴 玄

未 申 酉 戌　　　青 虎 虎 玄　　 子 壬子 虎

蛇午　　　 亥常　　寅 子 子 戌　　 财 　寅 青 ◎

朱巳　　　 子虎　　子 戌 戌 庚　　 父 甲辰 合 ⊙

辰 卯 寅 丑

合 勾 青 空

邵先生曰：宅后逼山，宅前逼水，水虽东流过宅，反直去。若为宅基，主女多男少，子为吏人，孙为军卒仆从，财退人散。盖四阳虽临东南，无关格拘检，日后主水坏宅。因身役而尽败也。此宅基乃庚兑山行龙，坎山为主，盖缘逼迫，遂欲凿辛山为之。果是后逼山，前近水，次年建造，不过十年，连产四女。男作县吏，自后诸孙为屠儿，又为仆从，又有投军者。此宅因为公人押网，折破败坏。后卒为水冲基也。盖为宅来加申，戌为山岗，是后逼山也。宅上子作天后，是前逼水也。水横过寅，为直去，东南两处风路，为螣蛇所挠，故主吏人。又主失陷财物，兼水败坏，在子故也。末传辰为军卒仆从，六合加之故也。

某占宅癸酉日巳将申时。

合 朱 蛇 贵

寅 卯 辰 巳　　　朱 后 阴 虎　　 财 庚午 后

勾丑　　　 午后　　卯 午 未 戌　　 子 丁卯 朱

青子　　　 未阴　　午 酉 戌 癸　　 兄 甲子 青

亥 戌 酉 申

空 虎 常 玄

邵先生曰：凡四正相加，非死即败。今午加酉作后发用，午火至酉而无光。天后水又败在酉，即用死败神，则主男女淫奔。今加宅，主宅中有淫乱不明事也。后因媳妇归家，公淫之。盖子作龙加卯，为无礼刑。又酉乃酒色淫败，龙乘水则脚浮。戌加日上主动，故应此也。

某占家宅，正月己巳日午将酉时。

勾 合 朱 蛇

申 酉 戌 亥　　　蛇 勾 后 朱　　 子 壬申 勾

青未　　　 子贵　　亥 申 丑 戌　　 财 　亥 蛇 ◎

空午　　　 丑后　　申 巳 戌 己　　 官 丙寅 阴 ⊙

巳 辰 卯 寅

虎 常 玄 阴

邵先生曰：家中有妇人，损一牙齿。近来又因新修厨灶，你家地上须用新砖结砌。盖用申作勾加巳，巳为双女为口，申为骨牙，勾主损折，传破故主此。更巳为炉灶，乘旺相，主新修，果其人有姐妹缺口齿，而灶新修。

郑三公辛亥年四月一日未时生，五十九岁占坟地，己酉年正月二十三壬寅日子将寅时。

贵 后 阴 玄

卯 辰 巳 午　　　青 合 常 空　　 官 戊戌 青

蛇寅　　　 未常　　戌 子 未 酉　　 父 丙申 虎

朱丑　　　 申虎　　子 寅 酉 壬　　 财 甲午 玄

子 亥 戌 酉

合 勾 青 空

邵先生曰：此课艮山行龙，坎山落穴，不是正龙，左边无山，右有两重白虎，第三重为案，主子孙贪淫好酒，后为酒家佣，妇人不正，随人淫奔，且墓内棺中有泥，白蚁食尸，右边有水，末主人为道童，自身为酒所败，老无妻，以他人之妾为妻，六年患酒病，更三年终矣。郑三公乍富，教子读书，指望及第，故请先生占之，其地果艮山来，坎山落穴，无正山，以过山为主，右两重白虎，案山亦从右边来，似乎三重。

三公日夜饮酒，后二年妻死，娶徐知府之妾为妻，又行事不正，三公死后，次子伴徐氏卖酒，妻与媳被外人领走，子孙不成器，一向非为。三公六十四有酒病，六十七上终。皆如先生之言也。左边无者，传不行也。申作白虎，午加申上，又是虎，故两重来为案山，子午作元合，故主子孙邪淫。

壬日酉作天空，故主酒败，子孙为酒家佣，亦主妇人为妓，酉六数，故主六年酒败，更三年死，酉增一半也。

徐承务丁未生六十三岁占坟地，己酉年九月癸卯日辰将卯时。

蛇 朱 合 勾

午 未 申 酉　　　贵 后 阴 玄　　 官 　辰 后 ◎

贵巳　　　 戌青　　巳 辰 卯 寅　　 财 　巳 贵 ◎⊙

后辰　　　 亥空　　辰 卯 寅 癸　　 财 甲午 蛇 ⊙

卯 寅 丑 子

阴 玄 常 虎

邵先生曰：此地甚好，但恐此时不可得而葬。徐曰：如何？先生曰：前后左右皆有空穴，山侧又有一阴人坟，如何葬得？须于中陪钱去之，然后可葬，必出贵人，最好是水合星辰，山川清秀，文笔双峰，必是卯龙入首，作乙山辛向也。夫辰为坟地，作空亡而发用，故主有空穴，戌亦是墓，加酉，酉作天空，亦是虚坟，以初传为主山穴，对前戌墓也。卯为子孙作贵人，不为脱气也。徐宅问汪家买山，汪兄弟三分其二分，将来买长兄一分，故将空棺自埋其内。先前亦有三四个虚穴，皆不葬。徐丈赍钱问汪长兄买之。庚戌年九月葬妻，以后子孙皆中举及第，皆此地发也。巳加辰作贵，巳主双，故有双峰，号为文笔星。宅又得贵人，癸见卯不可为脱气，乃子孙贵人也。申酉为今日水母，故水来去皆合星辰，巳为双女，故出双贵人也。

刘秘教占宅，四十一岁己巳命己酉年六月初一戊申日未将酉时。

勾 合 朱 蛇

卯 辰 巳 午　　　合 蛇 空 勾　　 兄 癸丑 空 ⊙

青寅　　　 未贵　　辰 午 丑 卯　　 财 辛亥 常

空丑　　　 申后　　午 申 卯 戊　　 子 己酉 阴

子 亥 戌 酉

虎 常 玄 阴

邵先生曰：家势退矣。日上空亡克日，又作勾陈，旧事百般，尽牵在己，宅上午上，螣蛇带羊刃主家人争产，四散分飞。初传丑作天空在卯，主泥土塞门户，妇人婢腹常疼痛，又有白带。自身主脾泄，末传尽去彼被来年难过，主太阴少妇管家，乙卯年果将住宅拆毁，各人四散分居矣。

郭仲起辛未生三十九岁占宅，己酉年六月甲寅日未时寅将。

合 勾 青 空

戌 亥 子 丑　　　青 贵 青 贵　　 父 　子 青 ◎

朱酉　　　 寅虎　　子 未 子 未　　 子 丁巳 阴 ⊙

蛇申　　　 卯常　　未 寅 未 甲　　 财 壬戌 合

未 午 巳 辰

贵 后 阴 玄

邵先生曰：本命自来墓身，谓之天网自裹。又来本命上发用，又见空亡，中传又临空处，乃子息上又见子息，主克子退子，定是星运不利。虽登仕路，亦无寸进。末又见妻财，必是再娶，未年始有萌芽之意。盖宅有井，井未克人。若不肯迁移，必主十二年而死。未乃八数，两个八年是十六年也。先个八年全用，后用一半，故十二年也。次年郭丈即迁居，料想其凶可免。
