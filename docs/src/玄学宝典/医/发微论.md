---
title: 发微论
editLink: true
---

## 刚柔篇

​ 易曰:立天之道曰阴与阳，邵氏曰:立地之道刚柔尽之矣，故地理之要莫尚於刚柔。

刚柔者言乎其体质也。

天地之初固若洋沙之势，未有山川之可言也。

既而风气相摩，水土相荡，则刚者屹而独存，柔者淘而渐去，於是乎山川形焉。

山体刚而用柔，故高耸而凝定。

水体柔而用刚，故卑下而流行。

此又刚中有柔，柔中有刚也。

邵氏以水为太柔，火为太刚，土为少柔，石为少刚，所谓地之四象也。

水则人身之血，故为太柔。

火则人身之气，故为太刚。

土则人身之肉，故为少柔。

石则人身之骨，故为少刚。

合水火土石而为地，犹合血气肉骨而为人，近取诸身，远取诸物无二理也。

若细推之，凡涸燥者皆刚，夷坦者皆柔。

然涸燥之中有夷坦，夷坦之中有涸燥，则是刚中有柔，柔中有刚也。

凡强急者皆刚，缓弱者皆柔。

然强急之中有缓弱，缓弱之中有强急，则是柔中有刚，刚中有柔也。

自此以往，尽推无穷，知者观之，思过半矣。

作者按:事物内在之矛盾以刚柔论之，其理可通，"刚中有柔，柔中有刚"亦合逻辑。

"合水火土石而为地"，其理则谬矣。

盖以五行言之，则缺金木。

有违《葬书》 "五土四备"之旨。

以乘生气言之，地者，生气也。

《葬书》云:"土为气之母，有土斯有气。

气为水之母，有气斯有水"，故因更为"合五土和水斯为地"。

## 动静篇

其次莫若明动静，动静者言乎其变通也。

夫概天下之理，欲向动中求静，静中求动，不欲静愈静，动愈动。

古语云:水本动欲其静，山本静欲其动，此达理之言也。

故山以静为常，则谓无动，动则成龙矣。

水以动为常，是谓无静，静则结地矣。

故成龙之山，必踊跃翔舞。

结地之水，必湾环悠扬，若其偃硬侧勒冲激牵射，则动不离动，静不离静，山水之不融结者也。

作者按:此言可也。

然一动一静，互相循环，山亦有动极而静，水亦有静极而动，不可执一而论，又在人融化之为妙也。

作者按:动即斗争。

静即统一、斗争--统一--斗争相互循环，所云至理也。

其余所论，皆非也。

龙与山，有何区别呢?

## 聚散篇

其次莫若观聚散，聚散者言乎其大势也。

历观古人之葬，大抵穴多奇怪，非好怪也。

良由得山水之正，则怪穴所为常也。

今人於大聚之中，或乃拘于形穴而不葬矣。

然有大势之聚散，有穴中之聚散，大势之聚散见乎远，穴中之聚散见乎近，是二者有相须之道矣。

作者按:以对立面双方而言，聚，即统一。

散，即斗争。

以地而言，当以聚为地。

散，则处于运动变化之中，当不为地。

然则，其聚与散，如何能知?似近空谈之玄言矣!

向背篇

其次莫若审向背，向背者言乎其情性也。

夫地理与人事不远，人之情性不一，而向背之道可见。

其向我者，必有周旋相与之意。

其背我者，必有厌弃不顾之状，虽或暂为矫饰，而真态自然不可掩也。

故观地者必观其情之向背，向者，不难见。

凡相对为君臣，相待为宾主，相亲相爱为兄弟骨肉，此皆向之情也。

背者亦不难见，凡相视为仇敌，相抛为路人，相忌为嫉冤逆寇，此皆背之情也。

观形貌者，得其伪，观情性者，得其真。

向背之理明，而吉凶祸福之机灼然。

故赏谓地理之要，不过山水向背而已矣。

作者按:地理之要，非如此简单也，要者，乘生气也。

## 雌雄篇

其次又当看雌雄，雌雄者，言乎其配合也。

夫孤阴不生，独阳不成，天下之物莫不要相配。

对地理家以雌雄言之，大概不过相对待之理。

何以言之，山属阴，水属阳，故山水相对有雌雄。

而山之与水各有雌雄，阳龙取阴穴，阴龙取阳穴。

此龙穴相对有雌雄。

阳山取阴为对，阴山取阳为对。

此主客相对有雌雄也。

其地融结则雌雄必合。

龙穴砂水左右主客必相登对。

若单雌单雄不相登对，虽或结地必非真造化也。

经曰:雌雄相喜，天地交通。

又曰:雌雄不顾不劳，看古人多以此为要妙。

然亦天地自然之理也。

按:郭杨因生气为土生气，气生水，故以土为阳为雄，水为阴为雌，所谓山与水相对。

山(龙)和水各自有阴阳，则以阳光而分，即向阳为阳，背阳为阴。

若如是，则阳龙无法取阴穴，阴龙无法取阳穴。

所谓"《经》曰":未知何经如此曰耶?况且，在实践方面，无法辨雌雄也。

## 强弱篇

其次又当辨强弱。

强弱者，言乎其禀气也。

夫天下之理中而已矣。

太刚则折，故须济之以柔。

太柔则弱，故须济之以刚。

刚柔相济中道得矣。

论地理者，必须察其禀气。

禀偏於柔，故其性缓。

禀偏於刚，故其性急，此宜穴於缓处，若复穴於强急之处，则必有绝宗之祸。

禀柔性缓，此宜穴於急处，若复穴于弱缓之处，则必有冷退之患。

强来强下，则伤龙。

弱来弱下，则脱脉。

故立穴之法，大概要得酌中恰好底道理不得倚于一偏，绝便生出病来，然非权衡有定，则亦未易语也。

作者按:所憾所谓刚柔无法辨别。

地理以乘旺气为上，衰弱则无力。

## 顺逆篇

其次又当分顺逆，顺逆者，言乎其去来也。

其来者何?水之所发，山之所起是也。

其去者何?水之所趋，山之所止是也。

知来去而知顺逆者有矣。

不知来去而知顺逆者，未之有也。

夫顺逆二路如盲如聋自非灼然有见，鲜不以逆为顺，以顺为逆者矣。

要知顺山顺水者，顺也;所谓来处来者是也。

逆山逆水者，逆也;所谓去处去者是也。

立穴之法，要顺中取逆，逆中取顺，此一定之理不可改易。

若又推而广之，则脉有顺逆，龙有顺逆。

顺龙之穴结必逆。

逆龙之穴结必顺。

此亦山川自然之势也。

大抵论逆顺者，要知山川之大势默定于数里之外，而后能推顺逆于咫尺微茫之间，否则黑白混淆，以逆为顺，以顺为逆者多矣。

作者按:顺逆与来去联系，似乎令人费解。

顺水行舟是来?还是去?站在下游，面朝顺水行舟是称来。

站在上游，应该是称去。

乘生气应顺生气运动变化方向，逆则不可。

顺来者而来为顺，逆来者而去为逆，顺去者而去为顺，逆去者而来为逆。

经曰:势与形顺者，吉;势与形逆者，凶。

## 生死篇

其次又当识生死。

生死者，言乎其取舍也。

夫千里来龙，不过一席之地。

倘非以生死别之，则何所决择哉。

生死之说，非一端，大概有气者为生，无气者为死，

作者按:把生气理解为与死气对称之生气，非也。

脉活动者为生，粗硬者为死。

(粗硬为死，非也。)

龙势推左，则左为生，右为死。

龙势推右者，则右为生，左为死。

又有瘦中取肉，则瘦处死而肉处生。

饱中取饥，则饥处生而饱处死。

如此之类，则人细推之，生则在所取，死则在所舍。

取舍明而后穴法定，穴法定而后祸福应，若生死难辨，取舍何当，则非达造化矣。

作者按:生者取，死者舍，人人皆知。

问题是不知道何谓"饱中取饥"是否吃饱了永远不吃。

此比喻太牵强矣:

## 微著篇

其次又当察微著，微著者言乎其气脉也。

夫气无形者也。

属乎阳脉有形者也。

属乎阴，阳清阴浊故气微而脉著。

然气不自成，必依脉而立。

脉不自为，必因气而成。

盖有脉而无气者有矣。

未有无脉而有气者也。

经曰:气乘风散，脉遇水止。

无脉无气者，水害之也。

有脉无气者，风乘之也。

善观气脉者，以有形察无形。

不善观者，以无形蔽有形。

盖无形只在有形之内，但知者所见实。

故于粗淡而得精微。

愚者所见昏，故于荒忽茫味而不晓。

岂知四水交流则有脉，八风不动则有气。

此有目者所共见，有心者所共知，而术之至要，初不外是也。

作者按:上述为中医脉理，非地理之理。

山脉、龙脉之脉，亦非中医脉搏之脉，生气是发生发展永远变化于地中的。

风是生气噫噎在地表外的，生气不可能乘风。

同时生气在地中运动变化，发而生乎万物，任何力量也不可能阻止生气的运动变化，界水止生气，岂不对岸即无万物，世界也不存在。

## 分合篇

其次又当究分合，分合者，言乎其出没也。

夫脉之为脉，非徒然而生，顿然而有。

其出也。

必有自然之来，则有分水以导之。

其没也，必有所止，则有合水以界之。

郭氏云:地有吉气，随土而起，支有止气，随水而比(比，是同行，非止)。

又曰:支之所起，气随而始，支之所发(终)，气随而钟。

此古人论气脉之源流也。

气随土而起，故脉行必有脊。

气随水而比，故送脉必有水。

气起于支之始，故上有分脉，钟于支之终，故下有合。

有合无分，则其来不真，为其内无生气之可接也。

有分无合，则其止不明，为外无堂气之可受也。

有分有合，则有来有止，有出有没，则龙穴融结的定无疑，然后为全气之地也。

然有大分合小分合，真地融结，则有三分三合，穴前后一分合，起主龙虎所交二分合，祖龙至山水大会三分合也。

小合则为小明堂，大合则为大明堂，合于龙虎内则为内明堂，合于龙虎外则为外明堂。

各不相乱，如此是又不可不知也。

作者按:何谓分?何谓合?恐怕没人看得懂。

"则有分水以导之"?只有支流合成大江，没有，或者很少有一条大江分成数条小江。

莫非是两条支流中夹一条山脉，到尽头支流合流成江。

支流称为"分"，而合为江就称为"合"。

其后说"有合无分"又作何解?龙虎与穴场中间有水，则非"卫区穴"之龙虎。

## 浮沉篇

其次又当别浮沉，浮沉者言乎其表里也。

夫脉有阴阳，故有浮沉。

阴脉常见乎表，所谓浮也。

阳脉常收乎里，所谓沉也。

大抵地理家察脉与医家察脉无异，善医者察脉之阴阳而用药，善地理者，察脉之浮沉而立穴，其理一也。

夫三阴从天生，以其阴根于阳也，故阴脉必上小而下大，其出口也必尖。

三阳从地出，以其阳根于阴也，故阳脉必上大而下小，其出口也必圆，后之观脉者，不必问其何如，但口尖者皆阴，

其脉浮于表。

圆者皆阳，其脉沉于里，此一定不易之法。

若又推而广之，则凸者脉浮，凹者脉沉。

微细者脉浮，粗重者脉沉。

众高一低者脉浮，众低一高者脉沉。

以此相乘除，则阴阳之理得矣。

作者按:神乎其神。

医药可察脉，地理者，其脉如何察耶?微细粗重，浮沉阴阳，怎可如此套用?地师非中医师也。

山脉龙脉之脉者，络也，非血脉跳动之脉也。

## 浅深篇

其次又当定浅深，浅深者言乎其准的也。

夫浅深得乘，风水自成。

故卜地者必以浅深为准的。

宜浅而深则气从上过，宜深而浅，则气从下过，虽得吉地而效不应者，为此故也。

大抵先观来脉之阴阳，次看四山之从佐，且如脉入首强作穴，凹出口圆，此皆脉浮而穴阳，宜浅。

来脉入首弱，作穴凸，出口尖，此皆脉沉，而穴阴，宜深。

故曰:浅深得乘风水自成。

深浅之法，多端至理，莫过如是也。

切要辨认入首阴阳，虾髡界合明白，若当深而浅，当浅而深，差于咫尺之间，反吉为凶矣。

经曰:地吉葬凶，与弃尸同，正此义也。

世俗装卦例论九星白法，以定寸尺者，大谬也。

作者按:请郭璞和杨公也不知道什么脉阴脉阳，脉表脉里。

《葬书》云:涸燥者宜深，坦夷者宜浅"。

上节凹者脉沉，此节凹者脉浮，自相矛盾。

孰是孰诽?难自圆其说也。

## 饶减篇

其次又当正饶减，饶减者言乎其消长也。

夫龙虎左右各有饶减，然饶减龙虎者何哉?此消长阴阳之义也。

饶减之法，大概以先到为主，龙山先到，则减龙而饶虎，其穴必居左。

虎山先到，则减虎而饶龙，其穴必居右。

盖山水关锁必须交固，然后气全。

穴左则取左山为关，须右边水过宫锁断，所谓阴锁阳关也。

穴右则取右山为关，须左边水过宫锁断。

所谓阳锁阴关也。

惟有朝山朝水则顺关顺锁，不妨若横水过宫，则逆关逆锁方善，断不可改易也。

毫厘差谬，祸福太远，可不审哉。

作者按:葬以乘生气为主，生气如何来则如何立穴，饶不得，也减不得。

## 趋避篇

其次又当详趋避，趋避者言乎其决择也。

夫天下之道二，吉凶善恶常相伴，不能皆吉也而必有凶。

不能皆善也而必有恶。

故人之所遭有不齐也。

既所遭之不齐，则必有以处趋吉避凶去恶从善是也。

地理亦然，大山川之所钟，不能皆全纯粹之气，不能无所驳杂。

既不能无所驳杂，则妍媸丑好纷然前陈，亦其宜耳。

然而山川之变态不一，咫尺之移转顿殊，或低视而丑，或高视而好，或左视而妍，或右视而媸，或秀气聚下而高则否

，或情意偏右而左则亏。

作者按:趋吉，避凶，四字，人皆知之。

何谓驳杂，妍媸丑好?如何趋?如何避也。

?应有具体趋避之法，不能空谈。

## 裁成篇

其次又当知裁成，裁成者言乎其人事也。

夫人不天，不因天不人不成，自有宇宙，即有山川，数不加多，用不加少，必天生自然而后定。

则天地之造化亦有限矣。

是故山川之融结在天，而山水裁成在人。

或过焉吾则裁其过。

或不及焉吾则益其不及，使适于中。

裁长补短，损高益下，莫不有当然之理。

其始也，不过目力之巧，工力之具。

其终也，夺神功改天命，而人与天无间然。

故善者，尽其当然，而不害其为自然。

不善者，泥乎自然，卒不知其所当然，所以道不虚行，存乎其人也。

作者按:人定胜天，其志可嘉。

## 感应篇

其次又当原感应，感应者言乎其天道也。

夫天道不言而响应，福善祸淫皆是物也。

谚云:阴地好不如心地好。

此善而感应之理也。

是故求地者必以积德为本。

若其德果厚，天必以吉地应之。

是所以福其子孙者，心也。

而地之吉亦将以符之也。

其恶果盈天，必以凶地应之。

是所以祸其子孙者，亦本于心也。

而地之凶亦将以符之也。

盖心者气之主，气者德之符，天未赏有心于人，而人之地之凶亦将以符之也。

盖心者气之主，气者德之符，天未赏有心于人，而人之一心一气感应自相符合耳。

郭氏云:吉凶感应，鬼神及人，人于先骸，固不可不择其所而安厝之，然不修其本，惟末是图，则不累祖宗者寡矣。

况有以福其子孙哉。

地理之微吾既发明之，故述此于篇末，以明天道之不可诬，人心之所当谨噫，观是书者，其知所戒哉!

按:与人为善，诚美事也。

郭氏所云"气感而应"非"吉凶感应"也。

不能混淆。
