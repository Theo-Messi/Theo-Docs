---
title: 神农本草经(附吴氏本草十二条)
editLink: true
---

## 《神农本草经》《神农本草经》之附吴氏本草十二条

《神农本草经》之附吴氏本草十二条

龙眼，一名益智，一名比目（齐民要术）。

鼠尾，一名劲，一名山陵翘，治痢也。（太平御览）。

满阴实，生平谷，或圃中，延蔓如瓜，叶实如桃，七月采，止渴延年（太平御览）。

千岁垣中肤皮，得姜，赤石脂，治。（太平御览）。

小华，一名结草（太平御览）。

木瓜，生夷陵（太平御览）。

谷树皮，治喉闭，一名楮（太平御览）。

樱桃，味甘。主调中益气，令人好颜色，美志气。

一名朱桃，一名麦英也（艺文类聚）。

李核，治仆僵。花，令人好颜色（太平御览）。

大麦，一名穬麦，五谷之上盛，无毒，治消渴，除热益气，食密为使。

麦种一名小麦，无毒，治利而不中 □（太平御览）。

豉，益人气（太平御览）。

晖日，一名鸩羽（太平御览）。

附诸药制使

唐慎微曰：神农本经相使，正各一种，冀以药对参之，乃有两三。

玉、石，上部

玉泉，畏款冬花。

玉屑，恶鹿角。

丹砂，恶磁石，畏咸水。

曾青，畏菟丝子。

石胆，水英为使，畏牡桂，菌桂，芫花，辛夷白。

钟乳，蛇床子为使，恶牡丹，牡蒙，元石，牡蒙，畏紫石英蘻草。

云母，泽泻为使，畏蛇甲及流水。

消石口为使，恶苦参苦菜，畏女菀。

朴消，畏麦句姜。

芒消，石苇为使，恶麦句姜。

矾石，甘草为使，畏母蛎。

滑石，石苇为使，恶曾青，紫石英，长石为使，畏扁青附子，不欲蛇甲，黄连，麦句姜。

白石英，恶马目毒公。

赤石脂，恶大黄，畏芫花。

黄石指，曾青为使，恶细辛，畏蜚蠊。

太一余粮，杜仲为使，畏铁落，昌蒲，贝母。

玉、石，中部

水银，畏磁石。

殷孽，恶防己，畏木。

孔公孽，木兰为使，恶细辛。

阳起石，桑螵蛸为使，恶泽写，菌桂，雷丸，蛇脱皮。畏菟丝子。

石膏，鸡子为使，恶莽草毒公。

凝水石，畏地榆，解巴豆毒。

磁石，紫胡为使，畏黄石脂，恶牡丹。莽草。

元石。恶松脂，柏子仁，菌桂。

理石，滑石为使，恶麻黄。

玉、石，下部

矾石，得火良，棘针为使，恶虎掌，毒公，鹜屎，细辛水。

青琅玕，得水银良，畏鸡骨，杀锡毒。

特生矾石得火良，畏水。

代赭，畏天雄。

方解石，恶巴豆。

大盐，漏芦为使。

草药，上部

六艺，薯预为使，得发良，恶常山，畏扁青，茵陈。

术防，风，地榆为使。

天门冬，垣衣，地黄为使，畏曾青。

麦门冬，地黄，车前为使，恶款冬，苦瓠，畏苦参，青蘻. 女萎蕤，主畏卤咸。

干地黄，得麦门冬，清酒良，恶贝母，畏无夷。

菖蒲，秦花，秦皮为使，恶地胆，麻黄。

泽泻，畏海蛤文蛤。

远志，得茯苓，冬葵子，龙骨良，杀天雄附子毒，畏珍珠，蜚蠊，藜芦齐蛤，薯预，紫芝为使，恶甘遂。

石斛，陆英为使，恶凝水石，巴豆，畏白僵蚕，雷丸。

菊花，术，枸杞根，桑根，白皮，为使。

甘草，术，干漆，苦参为使，恶远志，反甘遂，大戟，芫花，海藻。

人参，茯苓为使，恶溲疏，反藜芦。

牛膝，恶荧火，龟，陆英畏白。

细辛，曾青，东根为使，恶狼毒，山茱萸，黄耆，畏滑石，消石，反藜芦。

独活，蠡石为使。

柴胡，半夏为使，恶皂荚，畏女苑，藜芦，萩子，荆子，薏苡仁为使。

菥蓂子，得荆子，细辛，良，恶干姜，苦参。

龙胆，贯众为使，恶防葵、地黄。

菟丝子，得酒良，薯预，松脂为使，恶雚菌。

巴戟天，覆盆子为使，恶朝生，雷丸，丹参。

蒺藜子，乌头为使。

沙参，恶防己，反黎芦，防风，恶干姜，藜芦，白敛，芫花，杀附子毒。

络石，杜仲，牡丹为使，恶铁落，畏菖蒲，贝母。

黄连，黄芩，龙骨，理石为使，恶菊花，芫花，元参，白解皮，畏款冬，胜乌头，解巴豆毒。

丹参味咸水，反藜芦。

天名精，垣衣为使。

决明子，蓍实为使，恶大麻子。

续断，地黄为使，恶雷丸。

芎(艹穷)，白芷为使。

黄蓍，恶龟甲。

杜若，得辛夷，细辛，良，恶柴胡，前胡。

蛇床子，恶牡丹，巴豆，贝母。

茜根，畏鼠姑。

飞蠊，得乌头，良，恶麻黄。

薇衔，得秦皮，良。

五味子，苁蓉为使，恶委蕤，胜乌头。

草药，中部

当归，恶兰茹，畏菖蒲，海藻，牡蒙。

秦艽，菖蒲为使。

黄芩，山茱萸，龙骨为使，恶葱实，畏丹砂，牡丹，藜芦。

芍药，顺丸为使，恶石斛，芒消，畏石鳖甲，小蓟，反藜芦。

干姜，秦椒为使，恶黄连，黄芩，天鼠屎，杀半夏，莨菪毒。

藁本，畏茹。

麻黄，厚朴为使，恶辛夷，石韦。

葛根，杀野葛，巴豆，百药毒。

前胡，半夏不使，恶皂荚，畏藜芦。

贝母，厚朴，白薇为使，恶桃花，畏秦艽，矾石，莽草，反乌头。

栝楼，枸杞为使，恶干姜，畏牛膝，干漆，反乌头。

元参，恶黄耆，干姜，大枣，山茱萸，反藜芦。

苦参，元参为使，恶贝母，漏芦，菟丝子，反藜芦。

石龙芮，大戟为使，畏蛇蜕，吴茱萸。

萆藌，薏苡为使，畏葵根，大黄，柴胡，牡蛎，前胡。

石韦，滑石，杏仁为使，得菖蒲，良。

狗脊，萆藌为使，恶败酱。

瞿麦，蘻草，牡丹为使，恶螵蛸。

白芷，当归为使，恶旋复花。

紫菀，款冬为使，恶天雄，瞿麦，雷丸，远志，畏茵陈。

白藓皮，恶螵蛸，桔梗，茯苓，萆藌. 白薇，恶黄耆，大黄，大戟，干姜，干漆，大枣，山茱萸。

紫参，畏辛夷。

淫羊藿，薯预为使。

款冬花，杏仁为使，得紫菀，良，恶皂荚，消石，元参，畏贝母，辛夷，麻黄，黄芩，黄连，黄耆，青葙。

牡丹，畏菟丝子。

防己，殷孽为使，恶细辛，畏萆藌，杀雄黄毒。

女苑，畏卤咸。

泽兰，防己为使。

地榆，得发良，恶麦门冬。

海藻，反甘草.

草药，下部

大黄，黄芩为使。

桔梗，节皮为使，畏白芨，反龙胆，龙眼。

甘遂，瓜蒂为使，恶远志，反甘草。

葶苈，榆皮为使，得酒，良，恶僵蚕，石龙苪. 芫花，决明为使，反甘草。

泽漆，小豆为使，恶薯预。

大戟，反甘草。

钩吻，半夏为使，恶黄芩。

黄连为使，反细辛，芍药，五参，恶大黄。

乌头，乌喙，莽草为使，反半夏，栝楼，贝母，白敛，白芨，恶藜芦。

天雄，远志为使，恶腐婢。

附子，地胆为使，恶蜈蚣，畏防风，甘草，黄耆，人参，乌韭，大豆。

贯众，雚菌为使。

半夏，射干为使，恶皂荚，畏雄黄，生姜，干姜，秦皮，龟甲，反乌头。

蜀漆，栝楼为使，恶贯众。

虎掌，蜀漆为使，畏莽草。

狼牙，芜荑为使，恶枣肌，地榆。

常山，畏玉朼. 白芨，紫石英为使，恶理石，李核仁，杏仁。

白敛，代赭为使，反乌头。

雚菌，得酒，良，畏鸡子。

茹，甘草为使，恶麦门冬。

荩草，畏鼠妇。

夏枯草，土瓜为使。

狼毒，大豆为使，恶麦句姜。

鬼臼，畏衣。

木药，上部

茯苓，茯神，马间为使，恶白敛，畏牡蒙，地榆，雄黄，秦芄，龟甲。

杜仲，恶蛇蜕，元参。

柏实，牡蛎，桂心，瓜子为使，畏菊花，羊蹄，诸石，曲。

干漆，半夏为使，畏鸡子。

蔓荆子，恶乌头，石膏。

五加皮，远志为使，畏蛇皮，元参。

孽木，恶干漆。

辛夷，芎(艹穷)为使，恶五石脂，畏菖蒲，蒲黄，黄连，石膏，黄环。

酸枣仁，恶防己。

槐子，景天为使。

牡荆实，防己为使，恶石膏。

木药，中部

厚朴，干姜为使，恶泽泻，寒水石，消石。

山茱萸，蓼实为使，恶桔梗，防风，防己。

吴茱萸，蓼实为使，恶丹参，消石，白垩，畏紫石英。

秦皮，大戟为使，恶茱萸。

占斯，解狼毒毒。

栀子，解踯躅毒。

秦椒，恶栝楼，防葵，畏雌黄。

桑根，白皮，续断，桂心，麻子为使。

木药，下部

黄环，鸢尾为使，恶茯苓，防己。

石南，五加皮为使。

巴豆，芫花为使，恶蘻草，畏大黄，黄连，藜芦，杀班蝥毒。

栾华，决明为使。

蜀椒，杏仁为使，畏款冬。

溲疏，漏芦为使。

皂荚，柏实为使，恶麦门冬，畏空青，人参，苦参。

雷丸，荔实，厚朴为使，恶葛根。

兽，上部

龙骨，得人参，牛黄，良，畏石膏。

龙角，畏干漆，蜀椒，理石。

牛黄，人参为使，恶龙骨，地黄，龙胆，蜚蠊，畏牛膝。

白胶，得火，良，畏大黄。

阿胶，得火良，畏大黄。

兽，中部

犀角，松子为使，恶雚菌，雷丸。

羖羊角，菟丝子为使。

鹿茸，麻勃为使。

鹿角，杜仲为使。

兽，下部

麋脂，畏大黄。

伏翼，苋实，云实为使。天鼠屎，恶白敛，白薇。

虫、鱼，上部

蜜蜡，恶芫花，齐蛤。

蜂子，畏黄芩，芍药，牡蛎。

牡蛎，贝母为使，得甘草，牛膝，远志，蛇床，良，恶麻黄，吴茱萸，辛夷。

桑螵蛸，畏旋复花。

海蛤，蜀漆为使，畏狗胆，甘遂，芫花。

龟甲，恶沙参，蜚蠊。

虫、鱼，中部

蝟皮，得酒，良，畏桔梗，麦门冬。

蜥蜴，恶硫黄，班蝥，芜荑。

露蜂房，恶干姜，丹参，黄芩，芍药，牡蛎。

虫，畏皂荚，菖蒲。

蛴螬，蜚蠊为使，恶附子。

龟甲，恶矾石。

蟹，杀莨菪毒，漆毒。

蛇鱼甲，蜀漆为使，畏狗胆，甘遂，芫花。

乌贼，鱼骨，恶白敛，白芨。

虫、鱼，下部

蜣螂，畏羊角，石膏。

蛇蜕，畏磁石，及酒。

班蝥，马刀为使，畏巴豆，丹参，空青，恶肤青。

地胆，恶甘草。

马刀，得水，良。

果，上部

大枣，杀乌头，毒。

果，下部

杏仁，得火，良，恶黄耆，黄芩，葛根，解锡胡粉毒。畏蘻草。

菜，上部

冬葵子，黄芩为使。

葱实，解藜芦毒。

米，上部

麻麻子，畏牡蛎，白薇，恶茯芩。

米，中部

大豆，及黄卷，恶五参，龙胆，得前胡，乌喙，杏仁，牡蛎，良，杀乌头毒。

大麦，密为使。

上二百三十一种，有相制使，其余皆无（三十四种续添，案当云三十五种）。

立冬之日，菊，卷柏先生。时为阳起石，桑螵蛸。凡十物使。主二百草，为之长。

立春之日，木兰，射干先生。为柴胡，半夏使。主头痛，四十五节。

立夏之日，蜚蠊先生。为人参，茯芩使。主腹中。七节，保神守中。

夏至之日，豕首，茱萸先生。为牡蛎，乌喙使。主四肢。三十二节。

立秋之日，白芷，防风先生。为细辛，蜀漆使。主胸背。二十四节。（原注上此五条，出药对中，义旨渊深，非俗所究，虽莫可遵用，而是主统之本，故亦载之。）
