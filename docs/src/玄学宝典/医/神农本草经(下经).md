---
title: 神农本草经(下经)
editLink: true
---

## 《神农本草经》之下经

下药一百二十五种为左使，主治病以应地，多毒，不可久服，欲除寒热邪气，破积聚，愈疾者，本下经。

石灰，巩石、铅丹、粉锡、锡镜鼻、代赭、戎盐、大盐、卤盐、白垩、冬灰、青琅玕、（上玉、石、下品八种、旧一十二种）。

附子、乌头、天雄、半夏、虎掌、鸢尾、大黄、葶苈、桔梗、莨荡子、草蒿、旋复花、藜芦、钩吻、射干、蛇合、恒山、蜀漆、甘遂、白敛、青葙子、藿菌、白芨、大戟、泽漆、茵芋、贯众、荛华、牙子、羊踯躅、商陆、羊蹄、萹蓄、狼毒、白头翁、鬼臼、羊桃、女青、连翘、闾茹、乌韭、鹿藿、蚤休、石长生、陆英、荩草、牛萹、夏枯草、芫华、（上草，下品四十九种，旧四十八种）。

巴豆、蜀菽、皂荚、柳华、栋实、郁李仁、莽草、雷丸、桐叶、梓白皮、石南、黄环、溲疏、鼠李、药实根、栾华、蔓椒、（上，木下品一十七种，旧一十八种）。

豚卵、麋脂、鼠、六畜毛蹄甲（上兽，下品四种，旧同）。

蛤蟆、马刀、蛇蜕、蚯蚓、衘螉、蜈蚣、水蛭、班苗、贝子、石蚕、雀瓮、蜣螂、蝼蛄、马陆、地胆、鼠妇、荧火、衣鱼、（上虫、鱼，下品一十九种，旧一十八种）。

桃核仁、杏核仁（上、木下品二种，旧同）。

腐婢（上米、谷下品一种、旧同）。

苦瓠、水靳（上菜、下品二种、旧同）。

彼子（上一种、未详）。

附吴普本草

## 《神农本草经》玉石（下品）

《神农本草经》之石灰

味辛温。

主疽疡疥搔，热气，恶创，癞疾，死肌，堕眉，杀痔虫，去黑子息肉。一名恶痬. 生山谷。

名医曰：一名希痬，生中山。

按恶灰，疑当为垩灰，希、石、声之缓急。

《神农本草经》之祅石

味辛大热。

主寒热，鼠瘘，蚀创，死肌，风痹，腹中坚，一名青分石，一名立制石，一名固羊石（御览引云：除热，杀百兽，大观本，作黑字），出山谷。

吴普曰：白巩石，一名鼠乡，神农岐伯辛有毒，桐君有毒，黄帝甘有毒。

李氏云：或生魏兴，或生少室，十二月采（御览引云，一名太白，一名泽乳，一名食盐，又云李氏大寒，主温热）

名医曰：一名白巩石，一名太白石，一名泽乳，一名食盐，生汉中及少室，采无时。

案说文云：巩，毒石也，出汉中。西山经云：皋涂之山，有白石焉。其名曰巩，可以毒鼠。范子计然云：巩石出汉中，色白者善。淮南子地形训云：白天九百岁生白巩，高诱云：白巩，巩石也。又说林训云：人食巩石而死，蚕食之而肥。高诱云：巩石，出阴山，一曰能杀鼠。案西山经云：毒鼠，即治鼠瘘也。

《神农本草经》之铅丹

味辛微寒。

主土逆胃反，惊痫瘨疾，除热下气，炼化还成九光。久服通神明（御览引作吐下，云久服成仙）。生平泽。

名医曰：一名铅华，生蜀郡。

案说文云：铅，青金也。陶宏景云：即今熬铅所作黄丹也。

《神农本草经》之粉锡

味辛寒。

主伏尸毒螯，杀三虫。一名解锡，锡镜鼻。主女子血闭，症瘕，伏肠，绝孕。生山谷（旧作二种，今并）。

名医曰：生桂阳。

案说文云：锡银铅之间也

《神农本草经》之代赭

味苦寒。

主鬼注，贼风，蛊毒，杀精物恶鬼，腹中毒，邪气，女子赤沃漏下。一名须丸。生山谷。

名医曰：一名血师，生齐国，赤红青色如鸡冠，有泽，染爪甲，不渝者良，采无时。

案说文云：赭，赤土也。北山经云：少阳之山，其中多美赭。管子地数篇云：山上有赭者，其下有铁。范子计然云：石赭出齐郡，赤色者善，蜀赭，出蜀郡。据元和郡县志云：少阳山在交城县，其地近代也。

《神农本草经》之戎盐

主明目。目痛，益气，坚肌骨，去毒蛊。

大盐，令人吐（御览引云，主肠胃结热，大观本，作黑字）。

卤盐，味苦寒，主大热，消渴狂烦，除邪及下蛊毒，柔肌肤（御览引云，一名寒石，明目益气）。生池泽（旧作三种，今并）。

名医曰戎盐，一名胡盐，生胡盐山，及西羌，北地，酒泉，福禄城东南角，北海青，南海赤，十月采，大盐，生邯郸又河东，卤盐，生河东盐池。

案说文云：盐咸也，古者宿沙初作煮海盐，卤，西方咸地也，从西省象盐形，安定有卤县，东方谓之斥，西方谓之卤盐，河东盐池，袤五十一里，广七里，周百十六里。北山经云：景山南望盐贩之泽。郭璞云：即解县盐池也，今在河东猗氏县，案在山西安邑运城。

《神农本草经》之白垩

味苦温。

主女子寒热症瘕，目闭，积聚。生山谷。

吴普曰：白垩一名白蟮。（一切经音义）

名医曰：一名白善，生邯郸，采无时。

案说文云：垩，白涂也。中山经云：葱聋之山，是多白垩。

《神农本草经》之冬灰

味辛微温。

主黑子，去疣息肉，疽蚀，疥搔。一名藜灰。生川泽。

名医曰：生方谷。

《神农本草经》之青琅(王干)

味辛平。

主身痒，火创，痈伤，疥搔，死肌。一名石珠。生平泽。

名医曰：一名青珠，生蜀郡，采无时。

案说文云：琅玕似珠者，古文作。禹贡云：雍州贡璯琳琅玕\。 郑云：琅玕珠也。

上玉，石，下品九种，旧十二种，粉锡，锡镜鼻为二，戎盐，大盐，卤盐为非，三考当各为一。

## 《神农本草经》草（下品）

草（下品）

《神农本草经》之附子

味辛温。

主风寒咳逆邪气，温中，金创，破症坚积聚，血瘕，寒温，踒（御览作痿）。躭拘挛，脚痛，不能行步（御览引云：为百药之长，大观本，作黑字）。生山谷。

吴普曰：附子一名莨，神农辛，岐伯雷公甘有毒，李氏苦有毒，大温，或生广汉，八月采，皮黑肥白（御览）。

名医曰：生楗为及广汉东，月采为附子，春采为乌头（御览）。

案范子计然云：附子出蜀武都中，白色者善。

《神农本草经》之乌头

味辛温。

主中风，恶风，洗洗，出汗，除寒湿痹，咳逆上气，破积聚，寒热。其汁煎之，名射罔，杀禽兽。一名奚毒，一名即子，一名乌喙。

生山谷。

吴普曰：乌头，一名莨，一名千狄，一名毒公，一名卑负（御览作果负），一名耿子，神农雷公桐君黄帝甘有毒，正月始生。叶厚、茎方、中空，叶四四相当，与蒿相似。

又云：乌喙，神农雷公桐君黄帝有毒，李氏小寒，十月采，形如乌头，有两岐相合，如乌之喙，名曰乌喙也，所畏恶使，尽与乌头同，一名萴子，一名莨，神农岐伯有大毒，李氏大寒，八月采，阴干。是附子角之大者，畏恶与附子同。（御览，大观本节文）

名医曰：生朗陵，正月二月采，阴干，长三寸，已上为天雄。

按说文云：萴，乌喙也。尔雅云：芨，堇草。郭璞云：即乌头也，江东呼为堇。范子计然云：乌头出三辅中，白者善。国语云：骊姬置堇于肉。韦昭云：堇，乌头也。淮南子主术训云：莫凶于鸡毒。高诱云：鸡毒，乌头也，按鸡毒即奚毒，即子，即萴子侧子也，名医别出侧子条，非。

《神农本草经》之天雄

味辛温。

主大风，寒湿痹，沥节痛，拘挛，缓急，破积聚，邪气，金创，强筋骨，轻身健行。一名白幕。（御览引云，长阴气，强志，令人武勇，力作不倦，大观本，作黑字）生山谷。

名医曰：生少室，二月采根，阴干。

案广雅云：(上艹下左米右焦)，奚毒，附子也，一岁为萴子，二岁为乌喙，三岁为附子，四岁为乌头，五岁为天雄。淮南子缪称训云：天雄，乌喙，药之凶毒也，良医以活人。

《神农本草经》之半夏

味辛平。

主伤寒，寒热，心下坚，下气，喉咽肿痛，头眩胸张，咳逆肠鸣，止汗。一名地文，一名水玉（已上八字，元本黑字）。生川谷。

吴普曰：半夏一名和姑，生微邱，或生野中，叶三三相偶，二月始生，白华员上（御览）。

名医曰：一名示姑，生槐里，五月、八月，采根暴干。

案月令云：二月半夏生。范子计然云：半夏出三辅，色白者善。列仙传云：赤松子服水玉以教神农，疑即半夏别名。

《神农本草经》之虎掌

味苦温。

主心痛，寒热，结气，积聚，伏梁，伤筋，痿，拘缓，利水道。生山谷。

吴普曰：虎掌，神农雷公苦无毒，岐伯桐君辛有毒，立秋九月采之（御览引云，或生太山，或宛朐）。

名医曰：生汉中及冤句，二月、八月采，阴干。

案广雅云：虎掌，瓜属也。

《神农本草经》之鸢尾

味苦平。

主蛊毒邪气，鬼注，诸毒，破症瘕积聚，去水，下三虫。生山谷。

吴普曰：鸢尾，治蛊毒（御览）。

名医曰：一名乌园，生九疑山，五月采。

案广雅云：鸢尾，乌萻，射干也（疑当作鸢尾乌园也，乌萻射干也，是二物）。唐本注云：与射干全别。

《神农本草经》之大黄

味苦寒。

主下淤血，血闭，寒热，破症瘕积聚，留饮，宿食，荡涤肠胃，推陈致新，通利水杀（御览，此下有道字），调中化食，安和五脏。生山谷。

吴普曰：大黄一名黄良，一名火参，一名肤如，神农雷公苦有毒，扁鹊苦无毒，李氏小寒，为中将军，或生蜀郡，北部，或陇西，二月花生，生黄赤叶，四四相当，黄茎高三尺许，三月华黄，五月实黑，三月采根，根有黄汁，切，阴干。（御览）

名医曰：一名黄良，生河西及陇西，二月八月采根，火干。

案广雅云：黄良大黄也。

《神农本草经》之亭历

（旧作葶苈，御览作亭历）

味辛寒。

主症瘕积聚，结气，饮食，寒热，破坚。一名大室，一名大适。生平泽，及田野。

名医曰：一名下历，一名蒿，生藁城，立夏后，采实阴干，得酒良。

案说文云：亭历也。广雅云：狗荠，大室，亭苈也。尔雅云：亭历。郭璞云：实叶皆似芥。淮南子缪称训云：亭历愈张。西京杂记云：亭历死于盛夏。

《神农本草经》之桔梗

味辛微温。

主胸胁痛如刀刺，腹满，肠鸣，幽幽惊恐悸气（御览引云：一名利如，大观本，作黑字）。生山谷。

吴普曰：桔梗，一名符扈，一名白药，一名利如，一名梗草，一名卢如，神农医和苦无毒，扁鹊黄帝咸，岐伯雷公甘无毒，李氏大寒，叶如荠苨，茎如笔管，紫赤，二月生（御览）。

名医曰：一名利如，一名房图，一名白药，一名梗草，一名荠苨，生蒿高及冤句，二八月采根，暴干。

案说文云：桔，桔梗，药名。广雅云：犁如。桔梗也。战国策云：今求柴胡，及之睾黍梁父之阴，则郄车而载耳。桔梗于沮泽，则累世不得一焉。

尔雅云：苨，菧苨。 郭璞云：荠苨。 据名医云是此别名，下又出荠苨条，非，然陶宏景亦别为二矣。

《神农本草经》之莨荡子

味苦寒。

主齿痛出虫，肉痹，拘急，使人健行，见鬼，多食令人狂走。久服轻身，走及奔马，强志益力通神。一名横唐。生川谷。

名医曰：一名行唐，生海滨，及壅州，五月采子。

案广雅云：(上艹下恐)萍，(上艹下阆)(上艹下砀)也。陶宏景云：今方家多作狼蓎，旧作菪。案说文无菪蓎字。史记淳于意传云：灾川王美人怀子而不乳，引以莨荡药一撮，本草图经引，作浪荡，是。

《神农本草经》之草蒿

味苦寒。

主疥搔，痂痒，恶创，杀虫，留热在骨节间。明目。一名青蒿，一名方溃。生川泽。

名医曰：生华阴。

案说文云：蒿，菣也，菣，香蒿也，或作(上艹下坚)。尔雅云：蒿菣。郭璞云：今人呼青蒿香中炙啖者为菣，史记司马相如传，萩(上艹下闾)。注汉书音义曰：萩(上艹下闾)，蒿也。陶宏景云：即今青蒿。

《神农本草经》之旋复花

味咸温。

主结气，胁下满，惊悸，除水，去五脏间寒热，补中下气。一名金沸草，一名盛椹。生川谷。

名医曰：一名戴椹，生平泽，五月采花，日干，二十日成。

案说文云：(上艹下复)，盗庚也。尔雅云：盗庚：郭璞云：旋复似菊。

藜芦的传说

金元时期名医张子和在《儒门事亲》中记载有这样一故事，有一妇女自幼得了风痫病，并日渐加重。严重时每天要犯十几次。有一年遇上了荒年，只好到地里挖野草充饥。她在田野中见有一种好象大葱的草，就采回蒸熟饱吃了一顿。到后半夜忽然感觉腹中难受不安，吐出许多粘稠如胶样的痰涎，接连几天，吐出的东西大约有一二斗。同时浑身出汗如水洗，非常困倦，自认为难以活命了。谁知三天后，不仅身体渐觉轻健，多年所患之病也好了。她拿所吃的“葱”去问别人，别人告诉她说这叫“憨葱”，就是药书上的“藜芦”。

俗话说：“怪病多生于痰”。这则故事中的病历，虽属一次不自觉的偶然巧合，但从中可以看出中药藜芦对于治疗痰饮所致的怪病是有一定奇效的。

～～～～～～～～～～～～～～～～～～～～～～～～～～～～～～～～～～～

藜芦

为双子叶植物药百合科植物黑藜芦的根及根茎。

【性味归经】苦辛，寒，有毒。归肝、肺、胃经。

【功效】涌吐风痰、清热解毒、杀虫。

【应用】用于中风痰堕，喉痹不通癫痫等症，油调外用治疥癣，秃疮。

【用法用量】0.3-0.9 克；外用鲜根适量，捣烂或晒干研粉患

【注意】体虚气弱及孕妇忌服。

（ 藜芦）

名称：藜芦

类别：涌吐药

拼音：li lu

拉丁：radix et rhizoma veratri

别名：山葱、葱白藜芦、旱葱、毒药草、七厘丹

药用部位：须根及根茎

药材性状：干燥根茎，短粗，表面褐色。上端残留叶基及棕色毛状的维管束。须根多数，簇生于根茎四周，长 12 ～ 20cm，粗约 3mm。表面黄白色或灰褐色，有细密的横皱，下端多纵皱。质脆易折断，断面白色、粉质，中心有一淡黄色纤细的木质部，易与皮部分离。味苦辛。以根粗坚实，断面粉性者为佳。

栽培要点：

产地：东北、华北、西南、山东

采收加工：11 ～ 12 月间采挖。除去苗叶，晒干或用开水浸烫后晒干。

地道沿革：

性味归经：寒；苦、辛；归肝经；有毒

功能主治：吐风痰，杀虫。用于中风、癫痫、喉痹症见痰涎涌盛者；疥癣秃疮。

用法用量：内服：煎汤，15 ～ 30g，或入丸、散。外用：适量，研末。

禁忌：孕妇及体弱者忌服。不宜与诸参、芍药、细辛同用。

注：药材炮制参见《中药材炮制通则》

《神农本草经》之芫华

味辛温。

主咳逆上气，喉鸣，喘咽肿，短气，蛊毒，鬼疟，疝瘕，痈肿，杀虫鱼。一名去水。生川谷（旧在木部，非）。

吴普曰：芫华一名去水，一名败华，一名儿草根，一名黄大戟，神农黄帝有毒，扁鹊岐伯苦，李氏大寒，二月生，叶青，加厚则黑，华有紫赤白者，三月实落尽，叶乃生，三月五月采华，芫花根，一名赤芫根，神农雷公苦有毒，生邯郸，九月八月采，阴干，久服令人泄，可用毒鱼（御览亦见图经节文）。

名医曰：一名毒鱼，一名杜芫，其根名蜀桑，可用毒鱼，生淮源，三月三日采花，阴干。

案说文云：芫，鱼毒也，尔雅云：杬，鱼毒。郭璞云：杬，大木，子似栗，生南方，皮厚，汁赤，中藏卵果。范子计然云：芫华出三辅，史记仓公传，临菑女子病蛲瘕，饮以芫花一撮，出蛲可数升，病已颜师古注急就篇云：郭景纯说，误耳，其生南方用藏卵果，自别一杬木，乃左思所云：绵杬杶栌者耳，非毒鱼之杬。

右草，下品四十九种，旧四十八种，考木部芫华宜入此。

《神农本草经》之钩吻

（御览作肠）

味辛温。

主金创乳痓，中恶风，咳逆上气，水肿，杀鬼注（旧作，御览作注，是）蛊毒。一名野葛。生山谷。

吴普曰：秦钩肠一名毒根，一名野葛，神农辛，雷公有毒杀人，生南越山，或益州，叶如葛，赤茎大如箭、方、根、黄，或生会稽东冶，正月采（御览）。

名医曰：生傅高山，及会稽东野。

案广雅云：莨钩吻也。淮南子说林训云：蝮蛇螫人，傅以和堇则愈。高诱云：和堇，野葛，毒药。博物志云：钩吻毒，桂心葱叶沸解之。陶宏景云：或云钩吻是毛莨。沈括补笔谈云：闽中人呼为吻莽，亦谓之野葛，岭南人谓之胡蔓，俗谓之断肠草，此草人间至毒之物，不入药用，恐本草所出别是一物，非此钩吻也。

《神农本草经》之射干

味苦平。

主咳逆上气，喉痹咽痛不得消息，散急气，腹中邪逆，食饮大热。一名乌扇，一名乌蒲。生川谷。

吴普曰：射干，一名黄远也（御览）。

名医曰：一名乌痓翣，一名乌吹，一名草姜，生南阳田野，三月三日，采根阴干。

案广雅云：鸢尾乌萻，射干也。荀子劝学篇云：西方有木焉，名曰射干，茎长四寸。范子计然云：射干根如 □□□ 安定。

《神农本草经》之蛇合

（原注云，合是含字）

味苦微寒。

主惊痫寒热邪气，除热，金创，疽痔，鼠瘘，恶创，头疡。一名蛇衔。生山谷。

名医曰：生益州，八月采，阴干。

按本草图经云：或云是雀瓢，即是萝摩之别名。据陆玑云：芄兰一名萝摩，幽州谓之雀瓢，则即尔雅雚芄兰也，唐本草，别出萝摩条，非，又见女青。

《神农本草经》之恒山

（旧作常山，御览作恒山，是）

味苦寒。主伤寒，寒热，热发温疟，鬼毒，胸中痰结吐逆。一名互草。生川谷。

吴普曰：恒山，一名漆叶，神农岐伯苦，李氏大寒，桐君辛有毒，二月八月采。

名医曰：生盖州及汉中，八月采根，阴干。

案后汉书华陀传云：陀授以漆叶青黏散，漆叶屑一斗，青黏十四两，以是为率，言久服去三虫，利五脏，轻体，使人头不白。

《神农本草经》之蜀漆

味辛平。

主疟及咳逆，寒热，腹中症坚，痞结，积聚邪气，蛊毒，鬼注（旧作，御览作蛀）。生川谷。

吴普曰：蜀漆叶，一名恒山，神农岐伯雷公辛有毒，黄帝辛，一经酸，如漆叶蓝青相似，五月采（御览）。

名医曰：生江陵山，及蜀汉中常山，苗也，五月采叶，阴干。

案广雅云：恒山蜀漆也。范子计然云：蜀漆出蜀郡。

《神农本草经》之甘遂

味苦寒。

主大腹疝瘕，腹满，面目浮肿，留饮宿食，破症坚积聚，利水谷道。一名主田。生川谷。

吴普曰：甘遂一名主田，一名曰泽，一名重泽，一名鬼丑，一名陵藁，一名甘槁，一名甘泽，神农桐君苦有毒，岐伯雷公有毒，须二月八月采（御览）。

名医曰：一名甘藁，一名陵藁，一名陵泽，一名重泽，生中山，二月采根，阴干。

案广雅云：陵泽，甘遂也。范子计然云：甘遂，出三辅。

《神农本草经》之白敛

味苦平。

主痈肿疽创，散结气，止痛除热，目中赤，小儿惊痫，温疟，女子阴中肿痛。一名免核，一名白草，生山谷。

名医曰：一名白根，一名昆仑，生衡山，二月八月，采根暴干。

案说文云：莶，白莶也，或作蔹。毛诗云：蔹蔓于野。陆玑疏云：蔹似栝楼，叶盛而细，其子正黑，如燕薁，不可食也，幽人谓之乌服，其茎叶鬻以哺牛，除热。尔雅云：萰，菟菄。郭璞云：未详。据玉篇云：菄，白蔹也。经云：一名菟核，核与莇声相近，即此矣。

《神农本草经》之青葙子

味苦微寒。

主邪气，皮肤中热，风搔，身痒，杀三虫，子名草决明，疗唇口青。一名青蒿，一名萋蒿。生平谷。

名医曰：生道傍，三月三日采茎叶，阴干，五月六日，采子。

案魏略云：初平中有青牛先生，常服青葙子，葙当作箱字。

《神农本草经》之雚菌

味咸平。

主心痛，温中，去长患，白痵，蛲虫，蛇螫毒，症瘕，诸虫。一名雚芦。生池泽。

名医曰：生东海及渤海，章武，八月采，阴干。

案尔雅云：滇灌苬芝，文选注，引作菌。声类云：滇灌苬芝也，疑即此灌菌，或一名滇，一名芝，未敢定之。

《神农本草经》之白芨

（御览作芨）

味苦平。

主痈肿，恶创，败疽，伤阴，死肌，胃中邪气，赋风，鬼击，痱缓，不收。一名甘根，一名连及草。生川谷。

吴普曰：神农苦，黄帝辛，李氏大寒，雷公辛无毒，茎叶似生姜，藜芦，十月华，直上，紫赤，根白连，二月八月九月采。

名医曰：生北山及冤句，及越山。

案隋羊公服黄精法云：黄精一名白及亦为黄精别名，今名医别出黄精条。

《神农本草经》之大戟

味苦寒。

主蛊毒，十二水肿，满，急痛，积聚，中风，皮肤疼痛，吐逆。一名印钜（案此无生川泽三字者，古或与泽漆为一条）。

名医曰：生常山，十二月采根，阴干。

案尔雅云：荞，卬钜。郭璞云：今药草大戟也。淮南子缪称训云：大戟去水。

《神农本草经》之泽漆

味苦微寒。

主皮肤热，大腹，水气，四肢面目浮肿，丈夫阴气不足。生川泽。

名医曰：一名漆茎，大戟苗也，生太山，三月三日，七月七日，采茎叶，阴干。

案广雅云：黍茎，泽漆也。

《神农本草经》之茵芋

味苦温。

主五藏邪气，心腹寒热，赢瘦如疟状，发作有时，诸关节风湿痹痛。生川谷。

吴普曰：茵芋，一名卑共。微温有毒，状如莽草，而细软（御览）。

名医曰：一名莞草，一名卑共。生太山，三月三日，采叶阴干。

《神农本草经》之贯众

味苦微寒。

主腹中邪，热气，诸毒，杀三虫。一名贯节，一名贯渠，一名百头（御览作白），一名虎卷，一名扁符。生山谷。

吴普曰：贯众一名贯来，一名贯中，一名渠母，一名贯钟，一名伯芹，一名药藻，一名扁符，一名黄钟，神农岐伯苦有毒，桐君扁鹊苦，一经甘有毒，黄帝咸酸，一经苦无毒，叶黄，两两相对，茎，黑毛聚生，冬夏不老，四月花，八月实，黑聚相连，卷旁行生，三月八月采根，五月采药（御览）。

名医曰：一名伯萍，一名药藻，此谓草鸱头，生元山及冤句，少室山，二月八月，采根阴干。

案说文云：(上艹下中)草也。广雅云：贯节、贯众也。尔雅云：泺贯众。郭璞云：叶，圆锐，茎，毛黑，布地，冬夏不死，一名贯渠。又上云：扁符止。郭璞云：未详。据经云：一名篇符，即此也。尔雅当云：篇符，止，泺贯众。

《神农本草经》之荛花

味苦平寒。

主伤寒温疟，下十二水，破积聚，大坚，症瘕，荡涤肠胃中留癖饮食，寒热邪气，利水道。生川谷。

名医曰：生咸阳及河南中牟，六月采花，阴干。

《神农本草经》之牙子

味苦寒。

主邪气热气，疥搔，恶疡，创痔，去白虫。一名狼牙。生川谷。

吴普曰：狼牙一名支兰，一名狼齿，一名犬牙，一名抱子，神农黄帝苦有毒，桐君或咸，岐伯雷公扁鹊苦无毒，生冤句，叶青，根黄赤，六月七月华，八月实，黑，正月八月采根（御览）。

名医曰：一名狼齿，一名狼子，一名犬牙，生淮南及冤句，八月采根，暴干。

案范子计然云：狼牙出三辅，色白者善。

《神农本草经》之羊踯躅

味辛温。

主贼风在皮肤中，淫淫痛，温疟。恶毒，诸痹。生川谷。

吴普曰：羊踯躅花，神农雷公辛有毒，生淮南，治贼风恶毒诸邪气（御览）。

名医曰：一名玉支，生太行山，及淮南山，三月采花，阴干。

案广雅云：羊踯躅，英光也。古今注云：羊踯躅花，黄羊食之，则死，羊见之则踯躅分散，故名羊踯躅。陶宏景云：花苗似鹿葱。

《神农本草经》之商陆

味辛平。

主水张疝瘕痹，熨除痈肿，杀鬼精物，一名根，一名夜呼。生川谷。

名医曰：如人行者，有神，生咸阳。

案说文：莢草，枝枝相值，叶叶相当。广雅云：常蓼，马尾，商陆也。

尔雅云：蓫藅马尾。郭璞云：今关西亦呼为藅，江东为当陆。周易夬云：苋陆夬夫。郑元云：苋陆、商陆也，盖藅即俗字，商即假音。

《神农本草经》之羊蹄

味苦寒。

主头秃疥搔，除热，女子阴蚀（御览此四字作无字）。一名东方宿，一名连虫陆，一名鬼目。生川泽。

名医曰：名蓄，生陈留。

案说文云：董草也，读若厘，藋，厘草也，芨堇草也。广雅云：莢，羊蹄也。毛诗云：言采其蓫。笺云：蓫，牛蘬也。陆德明云：本又作蓄。陆玑云：今人谓之羊蹄。陶宏景云：今人呼秃菜，即是蓄音之。诗云：言，采其蓄，案陆英，疑即此草之花，此草一名连虫陆，又陆英，即蒴藋，一名莢也，亦苦寒。

《神农本草经》之萹蓄

味辛平。

主浸淫，疥搔疽痔，杀三虫（御览引云：一名篇竹，大观本无文）。生山谷。

吴普曰：萹蓄一名蓄辩，一名萹蔓（御览）。

名医曰：生东菜，五月采，阴干。

案说文云：萹，萹(上艹下左工右几)也，(上艹下左工右几)，萹也，(上艹下左氵右毒)水萹，(上艹下左氵右毒)，读若督。尔雅云：竹萹，蓄。郭璞云：似水藜，赤茎节，好生道旁，可食，又杀虫。毛诗云：绿竹猗猗。传云：竹，萹竹也。韩诗云：，(上艹下左氵右毒)，萹(上艹下左工右几)也，石经同。

《神农本草经》之狼毒

味辛平。

主咳逆上气，破积聚饮食，寒热，水气恶创，鼠瘘，疽蚀，鬼精，蛊毒，杀飞鸟走兽。一名续毒。生山谷。

名医曰：生秦亭及奉高，二月八月，采根阴干。

案广雅云：狼毒也，疑上脱续毒二字。中山经云：大騩之山有草焉，其状如蓍而毛，青华而白实，其名曰，服之不夭，可以不腹病。

《神农本草经》之白头翁

味苦温。

主温疟，狂易，寒热，症瘕积聚，瘿气，逐血，止痛，疗金疮。一名野丈人，一名胡王使者。生山谷。

吴普曰：白头翁，一名野丈人，一名奈河草，神农扁鹊苦无毒，生嵩山川谷，破气狂寒热，止痛（御览）。

名医曰：一名奈河草，生高山及田野，四月采。

案陶宏景云：近根处有白茸状似人白头，故以为名。

《神农本草经》之鬼臼

味辛温。

主杀蛊毒鬼注，精物，辟恶气不祥，逐邪，解百毒。一名爵犀，一名马目毒公，一名九臼。生山谷。

吴普曰：一名九臼，一名天臼，一名雀犀，一名马目公，一名解毒。生九真山谷及冤句，二月八月采根（御览）

名医曰：一名天臼，一名解毒，生九真及冤句，二月八月采根。

《神农本草经》之羊桃

味苦寒。

主熛热，身暴赤色，风水积聚，恶疡，除小儿热。一名鬼桃，一名羊肠。生川谷。

名医曰：一名苌楚，一名御弋，一名铫弋，生山林及田野，二月采，阴干。

案说文云：苌，苌楚铫弋，一名羊桃。广雅云：鬼桃铫戈羊桃也。中山经云：丰山多羊桃，状如桃而方，茎可以为皮张。尔雅云：长楚姚铫。郭璞云：今羊桃也，或曰鬼桃，叶似桃华，白子如小麦，亦似桃。毛诗云：隰有铫楚。传云：苌楚，铫弋也。陆玑云：今羊桃是也，叶长而狭，华紫赤色，其枝茎弱过一尺，引蔓于草上，今人以为汲灌，重而善没，不如杨柳也，近下根，刀切其皮，著热灰中，脱之，可韬笔管。

《神农本草经》之女青

味辛平。

主蛊毒，逐邪恶气，杀鬼温疟，辟不祥。一名雀瓢（御览作聁）。

吴普曰：女青一名霍由祗，神农黄帝辛（御览）。

名医曰：蛇衔根也，生朱崖，八月采，阴干。

案广雅云：女青，乌葛也。尔雅云：雚芄兰。郭璞云：雚芄蔓生。断之，有白汁可啖。毛诗云：芄兰之支。传云：芄兰草也。陆玑云：一名萝摩，幽州人，谓之雀瓢。别录云：雀瓢白汁，注虫蛇毒，即女青苗汁也，唐本草，别出萝摩条，非。

《神农本草经》之连翘

味苦平。

主寒热，鼠瘘，瘰疬，痈肿，恶创，瘿瘤，结热，蛊毒。一名异翘，一名兰华，一名轵，一名三廉。生山谷。

名医曰：一名折根，生太山，八月采，阴干。

案尔雅云：连，异翘。郭璞云：一名连苕，又名连本草云。

《神农本草经》之兰茹

（御览作闾，是）

味辛寒。

主蚀恶肉，败创，死肌，杀疥虫，排脓恶血，除大风热气，善忘不乐。生川谷。

吴普曰：闾茹一名离楼，一名屈居，神农辛，岐伯酸咸有毒，李氏大寒，二月采，叶员黄，高四五尺，叶四四相当，四月华黄，五月实黑，根黄有汁，亦同黄，三月五月采根，黑头者良（御览）。

名医曰：一名屈据，一名离娄，生代郡，五月采，阴干。

案广雅云：屈居，芦茹也。范子计然云：闾茹出武都，黄色者善。

《神农本草经》之乌韭

味甘寒。

主皮肤往来寒热，利小肠膀胱气。生山谷石上。

案广雅云：昔邪，乌韭也，在屋曰昔邪，在墙曰垣衣。西山经云：萆荔，状如乌韭。唐本注云：即石衣也，亦名石苔，又名石发。按广雅又云：石发，石衣也，未知是一否。

《神农本草经》之鹿藿

味苦平。

主蛊毒，女子腰腹痛，不乐肠痈，瘰疠（御览作历），疡气。生山谷。

名医曰：生汶山。

案说文云：藨，鹿藿也，读若剽。广雅云：藨，鹿藿也。尔雅云：蔨，鹿藿，其实。郭璞云：今鹿豆也，叶似大豆，根黄而香，蔓延生。

《神农本草经》之蚤休

味苦微寒。

主惊痫，摇头弄舌，热气在腹中，瘨疾，痈创，阴蚀，下三虫，去蛇毒。一名蚩休。生川谷。

名医曰：生山阳及冤句。

案郑樵云：蚤休，日螫休，曰重楼金绵，曰重台，曰草，甘遂，今人谓之紫河车，服食家所用，而茎叶亦可爱，多植庭院间。

《神农本草经》之石长生

味咸微寒。

主寒热，恶创，火热，辟鬼气不祥（御览作辟恶气，不祥，鬼毒）。一名丹草（御览引云：丹沙草）。生山谷。

吴普曰：石长生，神农苦，雷公辛，一经甘，生咸阳（御览）。

名医曰：生咸阳。

《神农本草经》之陆英

味苦寒。

主骨间诸痹，四肢拘挛，疼酸，膝寒痛，阴痿，短气，不足，脚肿。生川谷。

名医曰：生熊耳及冤句，立秋采，又曰蒴藋，味酸温有毒，一名莢（今本误作堇），一名芨，生四野，春夏采叶，秋冬采茎根。

案说文云：堇草也，读若厘，芨莢草也，读若急，藋厘草也。广雅云：盆，陆英苺也。尔雅云：芨莢草。唐本注陆英云：此物蒴藋是也，后人不识，浪出蒴藋条。今注云：陆英，味苦寒无毒，蒴藋味酸温有毒，既此不同，难谓一种，盖其类尔。

《神农本草经》之荩草

味苦平。

主久咳上气喘逆，久寒，惊悸，痂疥，白秃，疡气，杀皮肤小虫。生川谷。

吴普曰：王刍一名黄草，神农雷公口，生太山山谷，治身热邪气，小儿身热气（御览）。

名医曰：可以染黄，作金色，生青衣，九月十月采。

案说文云：荩草也，(上艹下彖)，王刍也。尔雅云：(上艹下彖)，王刍。郭璞云：(上艹下彖)，蓐也，今呼鸱脚莎。毛诗云：绿竹猗猗。传云：(上艹下彖)，王刍也。唐本注云：荩草，俗名蓐草。尔雅所谓王刍。

《神农本草经》之牛扁

味苦微寒。

主身皮创，热气，可作浴汤，杀牛虱小虫，又疗牛病。生川谷。

名医曰：生桂阳。

案陶宏景云：太常贮名扁特，或名扁毒。

《神农本草经》之夏枯草

味苦辛、寒。

热瘰疬，鼠瘘，头创，破症，散瘿，结气，脚肿，湿痹，轻身。一名夕句，一名乃东。生川谷。

名医曰：一名燕面，生蜀郡，四月采。

## 《神农本草经》木（下品）

《神农本草经》之巴豆

味辛温。

主伤寒，温疟，寒热，破症瘕结聚，坚积，留饮，淡癖，大腹水张，荡练五藏六府，开通闭塞，利水谷道，去恶内，除鬼毒蛊注邪物（御览作鬼毒邪注），杀虫鱼，一名巴叔（旧作椒，御览作菽），生川谷。

吴普曰：巴豆，一名巴菽，神农岐伯桐君辛有毒，黄帝甘有毒，李氏主温热寒，叶如大豆，八月采（御览）。

名医曰：生巴郡，八月采，阴干，用之，去心皮。

案广雅云：巴菽，巴豆也。列仙传云：元俗饵巴豆。淮南子说林训云：鱼食巴菽而死，人食之而肥。

《神农本草经》之蜀菽

味辛温。

主邪气咳逆，温中，逐骨节，皮肤死肌，寒湿，痹痛，下气，久服之，头不白，轻身增年，生川谷。

名医曰：一名巴椒，一名蓎藙，生武都及巴郡，八月采实，阴干。案范子计然云：蜀椒出武都，赤色者善。陆玑云：蜀人作荼，又见秦椒，即尔雅莍. 陶宏景云：俗呼为樛。

《神农本草经》之皂荚

味辛咸温。

主风痹，死肌，邪气，风头，泪出，利九窍，杀精物。生川谷。

名医曰：生壅州，及鲁邹县，如猪牙者良，九月十月采，阴干。

案说文云：荚草实。范子计然云；皂荚出三辅，上价一枚一钱。广志曰：鸡栖子，皂荚也（御览），皂即草省文。

《神农本草经》之柳华

味苦寒。

主风水黄疸，面热黑。一名柳絮。叶主马疥痂创。实主溃痈，逐脓血。子汁疗渴。生川泽。

名医曰：生琅邪。

案说文云：柳，小杨也。柽，河柳也，杨木也。尔雅柽，河柳。郭璞云：今河旁赤茎小杨，又旄泽柳。郭璞云：生泽中者，又杨，蒲柳。郭璞云：可以为箭，左传所谓董泽之蒲。毛诗云：无折我树杞。传云：杞木名也。陆玑云：杞，柳属也。

《神农本草经》之楝实

味苦寒。

主温疾伤寒，大热烦狂，杀三虫疥疡利，小便水道。生山谷。

名医曰：生荆山。

案说文云：楝木也。中山经云：其实如楝。郭璞云：楝，木名，子如指头，白而粘，可以浣衣也。淮南子时则训云：七月其树楝。高诱云：楝实，凤凰所食，今雒城旁有楝树，实，秋熟。

《神农本草经》之郁李仁

味酸平。

主大腹水肿，面目四肢浮肿、利小便水道。根，主齿龈肿，龋齿。一名爵李。生坚齿川谷。

吴普曰：郁李，一名雀李，一名车下李，一名棣（御览）。

名医曰：一名车下李，一名棣，生高山及邱陵上，五月六月采根。

案说文云：棣，白棣也。广雅云：山李，雀其也。尔雅云：常棣，棣。

郭璞云：今关西有棣树，子如樱桃可食。毛诗云：六月食郁。传云：郁，棣属。刘稹毛诗义问云：其树高五六尺，其实大如李，正赤，食之甜。又诗云：常棣之华。传云：常棣，棣也。陆玑云：奥李。一名雀李，一曰车下李，所在山中皆有其花，或白或赤，六月中熟大，子如李子可食。沈括补笔谈云：晋宫阁铭曰：华林园中有车下李，三百一十四株，薁李一株。

《神农本草经》之莽草

味辛温。

主风头痈肿，乳痈，疝瘕，除结气疥搔（御览有疽疮二字），杀虫鱼。生山谷。

吴普曰：莽草一名春草，神农辛，雷公桐君苦有毒，生上谷山谷中，或冤句，五月采，治风（御览）。

名医曰：一名葞，一名春草，生上谷及冤句，五月采叶，阴干。

案中山经云：朝歌之山有草焉，名曰莽草，可以毒鱼，又山有木焉，其状如棠而赤，叶可以毒鱼，尔雅云：葞，春草。郭璞云：一名芒草。本草云：周礼云，翦氏掌除蠹物，以薰草莽之。范子计然云：莽草，出三辅者善。

陶宏景云：字亦作两。

《神农本草经》之雷丸

（御览作雷公丸）

味苦寒。

主杀三虫，逐毒气，胃中热，利丈夫，不利女子作摩膏，除小儿百病（御览引云：一名雷矢，大观本，作黑字）。生山谷。

吴普曰：雷丸，神农苦，黄帝岐伯桐君甘有毒，扁鹊甘无毒，李氏大寒（御览引云：一名雷实，或生汉中，八月采）。

名医曰：一名雷矢，一名雷实，生石城及汉中土中，八月采根暴干。

案范子计然云：雷矢，出汉中，色白者善。

《神农本草经》之桐叶

味苦寒。

主恶蚀，创著阴皮，主五痔，杀三虫。华主传猪创，饲猪，肥大三倍。生山谷。

名医曰：生桐柏山。

案说文云：桐，荣也，梧，梧桐木，一名榇。尔雅云：榇梧。郭璞云：今梧桐，又荣桐木。郭璞云：即梧桐。毛诗云：梧桐生矣。传云：梧桐柔木也。

《神农本草经》之梓白皮

味苦寒。

主热，去三虫，叶捣传猪创，饲猪肥大三倍，生山谷。

名医曰：生河内。

案说文云：梓，楸也，或作榟，椅梓也，楸，梓也，檟，楸也。尔雅云：槐小叶曰榎. 郭璞云：槐为楸楸，当细叶者为榎，又大而榎\\，楸。郭璞云：老乃皮粗，皵者为楸，又椅梓。郭璞云：即楸。毛诗云椅，桐梓漆，传云椅，梓属。陆玑云：梓者楸之，疏，理，白色而生子者，曰梓，梓实，桐皮，曰椅。

《神农本草经》之石南

味辛苦。

主养肾气，内伤，阴衰，利筋骨皮毛。实，杀蛊毒，破积聚，逐风痹。一名鬼目。生山谷。

名医曰：生华阴，二月四月采实，阴干。

《神农本草经》之黄环

味苦平。

主蛊毒鬼注，鬼魅，邪气在臧中，除咳逆寒热。一名凌泉，一名大就。生山谷。

吴普曰：蜀黄环，一名生刍，一名根韭，神农黄帝岐伯桐君扁鹊辛，一经，味苦有毒，二月生，初出，正赤，高二尺，叶黄，员端，大茎，叶有汗，黄白，五月实员，三月采根，根黄，从理如车辐，解，治蛊毒（御览）。

名医曰：生蜀郡，三月采根，阴干。

案蜀都赋，有黄环，刘逵云：黄环出蜀郡。沈括补笔谈云：黄环即今朱藤也，天下皆有，叶如槐，其花穗悬紫色如葛，花，可作菜食，火不熟，亦有小毒，京师人家园圃中，作大架种之，谓之紫藤花者，是也。

《神农本草经》之溲疏

味辛寒。

主身皮肤中热，除邪气，止遗溺，可作浴汤。生山谷，及田野故邱虚地。

名医曰：一名巨骨，生能耳山，四月采。

案李当之云：溲疏，一名杨栌，一名牡荆，一名空疏，皮白中空，时时有节，子似枸杞，子冬日熟，色赤，味甘苦。

《神农本草经》之鼠李

主寒热瘰疬创。生田野。

吴普曰：鼠李，一名牛李（御览）。

名医曰：一名牛李，一名鼠梓，一名啤，采无时。

案说文云：榢，鼠梓木。尔雅云榢，鼠梓。郭璞云：楸属也，今江东有虎梓。毛诗云：北山有榢. 传云榢，鼠梓，据名医名鼠梓，未知是此否。唐本注云：一名赵李，一名皂李，一名乌槎。

《神农本草经》之药实根

味辛温。

主邪气，诸痹疼酸，续绝伤，补骨髓。一名连木。生山谷。

名医曰：生蜀郡，采无时。

案广雅云：贝父，药实也。

《神农本草经》之栾华

味苦寒。

主目痛泪出，伤眦，消目肿，生川谷。

名医曰：生汉中，五月采。

案说文云：栾木似栏。山海经云：云雨之山，有木名栾，黄木赤枝青叶，群帝焉取药。曰虎通云：诸侯墓树柏，大夫栾，士槐。沈括补笔谈云：栾有一种，树生，其实可作数珠者，谓之木栾，即本草栾花是也。

《神农本草经》之蔓椒

味苦温。

主风寒湿痹，疬节疼，除四肢厥气，膝痛。一名家椒。生川谷及邱家间。

名医曰：一名猪椒，一名彘椒，一名狗椒，生云中，采茎根煮，酿酒。

案陶宏景云：俗呼为樛，以椒小不香尔，一名稀椒，可以蒸病出汗也。

上木，下品一十七种，旧十八种，今移芫华入草。

## 《神农本草经》兽（下品）

兽（下品）

《神农本草经》之豚卵

味苦温。

主惊痫，瘨疾，鬼注，蛊毒，除寒热，贲豚，五癃，邪气，挛缩。一名豚颠，悬蹄，主五痔，伏热，在肠，肠痈，内蚀。

案说文云：(上歹歹歹下巾)，小豕也，从豸省，象形，从又，持肉以给祭祀，篆文作豚。方言云：猪，其子或谓之豚，或谓之豯. 吴扬之间，谓之猪子。

《神农本草经》之麋脂

味辛温。

主痈肿，恶创，死肌，寒风，湿痹，四肢拘缓不收，风头，肿气，通凑理。一名官脂。生山谷。

名医曰：生南山及淮海边，十月取。

案说文云：麋，鹿属，冬至解其角。汉书云：刘向以为麋之为言迷也。盖牝兽之淫者也。

《神农本草经》之鸟畾鼠

主堕胎，令人产易。生平谷。

名医曰：生山都。

案说文云：(上畾下鸟)鼠形，飞走且乳之鸟也，籀文作鹥. 广雅云。(左劉去刂右鸟)(左申右鸟)飞鹥也。

陶宏景云是鼯鼠，一名飞生见，尔雅云齠鼠夷由也。旧作齠，非。

《神农本草经》之六畜毛蹄甲

味咸平。

主鬼注，蛊毒，寒热，惊痫，瘨痓，狂走，骆驼毛，尤良。

案陶宏景云：六畜，谓马、牛、羊、猪、狗、鸡也，蹄，即踯省文。

上兽，下品四种，旧同。

## 《神农本草经》虫鱼（下品）

《神农本草经》之虾蟆

味辛寒。

主邪气，破症坚，血痈肿，阴创。服之不患热病。生池泽。

名医曰：一名蟾蜍，一名，一名去甫，一名苦，生江湖，五月五日，取，阴干，东行者良。

案说文云：虾，虾蟆也，蟆，虾蟆也，鼋，虾蟆也，，詹诸也，其鸣詹诸，其皮蠢蠢，其行，或作，，詹诸也。夏水正传云：域也者，长股也，或曰屈造之属也。诗曰：得比，言其行電電，黿，詹诸，以鸣者，广雅云：苦胡，虾蟆也。尔雅云：黿蟾诸，郭璞云：似虾蟆，居陆地，淮南谓之去蚊，又蝗。郭璞云：蛙类。

周礼云：蝈氏。郑司农云：蝈，读为蜮，蜮，虾蟆也，元谓蝈，今御所食蛙也。月今云：仲夏之月，反舌无声。蔡邕云：今谓之虾蟆。薛君韩诗注云：戚施蟾蜍。

高诱注南子云：蟾衑也，又蝈，虾蟆也，又蟾蜍，虾蟆，又鼓造，一曰虾蟆，抱朴子内篇云：或问魏武帝曾收左元放而桎梏之，而得自然解脱。以何法乎。

抱朴子曰：以自解去父血。

《神农本草经》之马刀

味辛微寒（御览有补中二字，大观本，黑字）。主漏下赤白，寒热，破石淋，杀禽兽贼鼠。生池泽。

吴普曰：马刀，一名齐蛤，神农岐伯桐君咸有毒，扁鹊小寒大毒，生池泽江海，采无时也（御览）。

名医曰：一名马蛤，生江湖及东海，采无时。

案范子计然云：马刀出河东，蓺文类聚引本经云：文蛤表有文，又曰马刀，一曰名蛤，则，岂古本与文蛤为一邪。

《神农本草经》之蛇蜕

味咸平。

主小儿百二十种惊痫，葜痵、瘨疾，寒热，肠痔，虫毒，蛇痫。火熬之良。一名龙子衣，一名蛇符，一名龙子单衣，一名弓皮。生川谷及田野。

吴普曰：蛇蜕，一名龙子单衣，一名弓皮，一名蛇附，一名蛇筋，一名龙皮，一名龙单衣（御览）。

名医曰：一名龙子皮，生荆州，五月五日，十五日、取之良。

案说文云：它，虫也，从虫而长，象冤，曲尾形，或作蛇蜕，蛇蝉所解皮也。广雅云：蝮蝐蜕也。中山经云：来山多空夺。郭璞云：即蛇皮脱也。

《神农本草经》之蚯蚓

味咸寒。

主蛇瘕，去三虫，伏尸，鬼注，蛊毒，杀长虫，仍自化作水。生平土。

吴普曰：蚯蚓，一名白颈螳蟨，一名附引（御览）。

名医曰：一名土龙，二月取，阴干。

案说文云：蟨，侧行者，或作蚓，蟧蟨也，广雅云：蚯蚓蜿蟺，引无也。

尔雅云：蟧蚓紧蚕。郭璞云：即蟺也，江东呼寒蚓，旧作蚯，非，吕氏春秋淮南子邱蚓出不从虫。又说山训云：蟧，无筋骨之强，高诱注：蟨，一名蜷也，旧又有白颈二字，据吴普古本当无也。

《神农本草经》之衘螉

味辛平。

主久聋，咳逆，毒气，出刺出汗。生川谷。

名医曰：一名土蜂，生熊耳及牂柯，或人屋间。案说文云：蠃，蒲卢，细要土蜂也，或作螺蠃，螺蠃也。广雅云：土蜂，衘螉也，尔雅土蜂。

毛诗云：螟蛉有子，螺蠃负之，传云螺蠃，蒲卢也。礼记云：夫政也者，蒲卢也。郑云：蒲卢，果蠃，谓土蜂也。方言云：其小者谓之衘螉，或谓之蚴蜕，说文无衘字或当为医。

《神农本草经》之吴蚣

味辛温。

主鬼注蛊毒，啖诸蛇虫鱼毒，杀鬼物老精，温虐，去三虫（御览引云：一名至掌，大观本在水蛭下）。生川谷。

名医曰：生大吴江南，赤头足者良。

案广雅云：蝍蛆，吴公也。

《神农本草经》之水蛭

味咸平。

主逐恶血淤血，月闭（御览作水闭）。破血瘕积聚，无子，利水道。生池泽。

名医曰：一名蛅. 一名至掌，生雷泽，五月六月采，暴干。

案说文云：蛭，虮也，蝚，蛭蝚，至掌也。尔雅云：蛭虮。郭璞云：今江东呼水中蛭虫入人肉者为虮，又蛭蝚至掌。郭璞云未详，据名医，即蛭也。

《神农本草经》之班苗

味辛寒。

主寒热，鬼注，蛊毒，鼠瘘，恶创，疽蚀，死肌，破石癃。一名龙尾。生川谷。

吴普曰：斑猫。一名斑蚝，一名龙蚝，一名斑苗，一名胜发，一名盘蛩，一名晏青，神农辛，岐伯咸，桐君有毒，扁鹊甘有大毒，生河内川谷。或生水石。

名医曰：生河东，八月取，阴干。

案说文云：螌，螌蝥，毒虫也。广雅云：螌蝥，晏青也，名医别出芫青条，非，芫晏音相近也，旧作猫，俗字。据吴氏云：一名班苗，是也。

《神农本草经》之贝子

味咸平。

主目翳，鬼注，虫毒，腹痛，下血，五癃，利水道，烧用之良。生池泽。

名医曰：一名贝齿，生东海。

案说文云：贝，海介虫也，居陆名飙。在水名，象形，尔雅云：贝小者。郭璞云：今细贝，亦有紫色，出日南，又，小而椭。郭璞云：即上小贝。

《神农本草经》之石蚕

味咸寒。

主五癃，破石淋，堕胎，内解结气，利水道，除热。一名沙虱。生池泽。

吴普曰：石蚕亦名沙虱，神农雷公酸无毒，生汉中，治五淋，破随内结气，利水道，除热（御览）。

名医曰：生江汉。

案广雅云：沙虱，也。淮南万毕术云：沙虱，一名蓬活，一名地脾。

御览虫豸部引李当之云：类虫，形如老蚕，生附石。广志云：皆虱，虱色赤，大过虮，在水中，入人皮中，杀人，与李似不同。

《神农本草经》之雀瓮

味甘平。

主小儿惊痫，寒热，结气，蛊毒。鬼注。一名躁舍。

名医曰：生汉中，采蒸之，生树枝间，蛄蟖房也。八月取。

案说文云：蛄，蛄斯黑也。尔雅云蟔，蛄蟖. 郭璞云：蛓属也，今青州人呼蛓为蛄蟖. 按本经名为雀瓮者。瓮与蛹音相近，以其如雀子，又如茧虫之蛹，因呼之。

《神农本草经》之蜣螂

味咸寒。

主小儿惊痫，瘈痵，腹张，寒热，大人瘨疾狂易。一名蛣蜣。火熬之良。生池泽。名医曰：生长沙，五月五日取，蒸藏之。

案说文云：(虫鄐)，渠(虫鄐)，一曰天杜。广雅云：天杜，蜣螂也。尔雅云：蛣蜣，蜣螂，郭璞云：黑甲虫，啖粪土，玉篇，蜣螂同，说文无蜣字，渠，即蛣蜣，音之缓急。

《神农本草经》之蝼蛄

味咸寒。

主产难，出肉中刺（御览作刺在肉中），溃痈肿，下哽噎（御览作咽），解毒，除恶创。一名蟪蛄（御览作蟪蛄），一名天蝼，一名(榖禾易为上丿下虫)。夜出者良，生平泽。

名医曰：生东城，夏至取，暴干。

案说文云：蠹，蝼蛄也，蝼，蝼蛄也，姑，蝼蛄也。广雅云：炙鼠，津姑，蝼蜮，蟓蛉，蛞蝼，蝼蛄也，夏小正云：三月(榖禾易为上丿下虫)则鸣，(榖禾易为上丿下虫)，天蝼也，尔雅云：(榖禾易为上丿下虫)，天蝼，郭璞云：蝼蛄也。淮南子时则训云：孟夏之月，蝼蝈鸣，高诱云：蝼，蝼姑也，方言云：蛄诣，谓之杜格，蝼蛞，谓之蝼蜂，或谓之蟓蛉，南楚谓之杜狗，或谓之(虫昏)蝼。陆玑诗疏云：本草又谓蝼蛄为石鼠，今无文。

《神农本草经》之马陆

味辛温。

主腹中大坚症，破积聚，息肉，恶创，白秃。一名百足。生川谷。

吴普曰：一名马轴，（御览）。

名医曰：一名马轴，生元菟。

案说文云：蠲，马蠲也，从虫皿，益声，勹象形。明堂月令曰：腐草为蠲。广雅云，蛆蟝，马，马蚿也，又马践，蛆也。尔雅云：蛝，马践。郭璞云：马蠲匀，俗呼马蟝，淮南子时则训云：季夏之月，腐草化为蚾. 高诱云：蚾，马蚾也，幽冀谓之秦渠，又蚾论训云：蚾足众，而走不若蛇，又兵略训云：若蚾之足。高诱云：衧，马蚿也，方言云，马蚿，北燕谓之蛆渠，其大者谓之马蚰。博物志云：马蚿，一名百足，中断成两段，名行而去。

《神农本草经》之地胆

味辛寒。

主鬼注，寒热，鼠蝼，恶创，死肌，破症瘕，堕胎。一名蛍青，生川谷。

吴普曰：地胆，一名元青，一名杜龙，一名青虹（御览）。

名医曰：一名青，生汶山，八月取。

案广雅云：地胆蛇要，青，青也，陶宏景云：状如大马蚁，有翼，伪者即班猫所化，状如大豆。

《神农本草经》之鼠妇

味酸温。

主气癃，不得小便，女人月闭，血症，痫痓，寒热，利水道。一名负蟠，一名威。生平谷。

名医曰：一蝟生魏郡及人家地上，五月五日取。

案说文云：(女尹)(女尹)威，委黍，委黍，鼠妇也，蟠鼠负也。尔雅云：蟠，鼠负。郭璞云：瓮器底虫。又(女尹)威委黍。郭璞云：旧说，鼠妇别名。毛诗云：伊威在室。传云：伊威，委黍也。陆玑云：在壁根下，瓮底中生，似白鱼。

《神农本草经》之荧火

味辛微温。

主明目，小儿火创伤，热，气，蛊毒，鬼注，通神。一名夜光（御览引云，一名熠耀，一名即照，大观本，作黑字）。生池泽。

吴普曰：荧火一名夜照，一名熠耀，一名救火，一名景天，一名据火，一名挟火（艺文类聚）。

名医曰：一名放光，一名熠耀，一名即照，生阶地，七月七日收，阴干。

案说文云：(上炎下舛)，兵死及牛马之血为磷，鬼火也，从炎舛。尔雅云：荧水即照。郭璞云：夜飞，腹下有火。毛诗云：熠耀宵行，传云熠耀，磷也，磷，荧火也，

月令云：季夏之月，腐草化为荧。郑元云：萤飞虫，萤火也，据毛苌以萤为磷，是也，说文无萤字，当以磷为之，尔雅作荧，亦是，旧作萤，非。又按月令，腐草为萤，当是蠲字假音。

《神农本草经》之衣鱼

味咸温。

无毒，主妇人疝瘕，小便不利（御览作泄利），小儿中风（览作头风），项强（御览作强），背起摩之。一名白鱼，生平洋。

吴普曰：衣中白鱼，一名蟫（御览）。

名医曰：一名蟫，生咸阳。

案说文云：蟫，白鱼也。广雅云：白鱼，蛃鱼也。尔雅云：蟫，白鱼。

郭璞云：衣书中虫，一名蚋鱼。

上虫，鱼，下品一十八种，旧同。

## 《神农本草经》米谷（下品）

《神农本草经》之腐婢

味辛平。

主痎疟，寒热，邪气，泄利，阴不起，病酒，头痛。生汉中。

吴普曰：小豆花，一名腐婢（旧作付月，误），神农甘毒，七月采，阴干，四十日，治头痛止渴（御览）。

名医曰：生汉中，即小豆花也，七月采，阴干。

上米，谷下品一种，旧同。

## 《神农本草经》菜（下品）

菜（下品）

《神农本草经》之苦瓠

味苦寒。

主大水，面目四肢浮肿，下水，令人吐。生川泽。

名医曰：生晋地。

案说文云：瓠匏，匏瓠也。广雅云：匏瓠也。尔雅云：瓠栖瓣。毛诗云：瓠有苦叶。传云：匏谓之瓠，又九月断壶。传云：壶瓠也。古今注云：瓠，壶芦也，壶芦，瓠之无柄者，瓠，有柄者。又云：瓢瓠也，其曰匏，瓠则别名。

《神农本草经》之水靳

味甘平。

主女子赤沃，止血养精，保血脉，益气，令人肥健，嗜食。一名水英，生池泽。

名医曰：生南海。

案说文云：芹，楚葵也，近菜类也。周礼有近菹。尔雅云：芹，楚葵。

郭璞云：今水中芹菜。字林云：芹草生水中。根可缘器，又云莦菜，似蒜，生水中。

上菜，下品二种，旧同。

《神农本草经》之彼子

味甘温。主腹中邪气，去三虫，蛇螫，蛊毒，鬼注，伏尸。生山谷（旧在唐本退中）。

名医曰：生永昌。

案陶宏景云：方家从来无用此者，古今诸医，及药家子不复识，又一名熊子，不知其形何类也，掌禹锡云：树似杉子如槟榔。本经虫部云：彼子。

苏注云：彼字合从木。尔雅云：彼一名棑。
