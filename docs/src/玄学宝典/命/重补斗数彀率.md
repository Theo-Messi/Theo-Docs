---
title: 重补斗数彀率
editLink: true
---

诸星吉多逢凶也吉，诸星恶多逢吉也凶。

星更躔度，数分定局。

重在看星得垣受制，方可论人祸福穷通。

大概以身命为祸福之柄，以根源为穷通之机。

紫微在命辅弼同垣，其贵必矣，财印夹命日月夹财，其富何疑。

荫福临不怕凶冲，日月会不如合照。

贪狼居子乃为泛水桃花，天刑遭贪必主风流刑杖。

紫微坐命库则曰金轝捧栉辇，临官安文曜号为衣锦惹天香。

太阴合文曲于妻宫翰林清异，太阳会文昌于官禄金殿传胪。

禄合守田财为烂谷堆金，财荫居迁移为高商豪客。

耗居败地沿途丐求，贪会旺宫终身鼠窃。

杀居绝地生成三十二之颜回，日在旺宫可学八百年之彭祖。

巨暗同垣于身命疾厄赢瘦其躯，凶星交会于相貌迁移伤刑其面。

大耗会廉贞于官禄枷杻囚徒，官符会刑杀于迁移离乡远配。

七杀临于陷地流年必见死亡，耗杀忌逢破军火铃嫌逢太岁。

奏书博士并流禄以尽乎吉祥，力士将军与青龙以显其威福。

童子限弱水上浮泡，老人限衰风中燃烛。

遇杀必惊，流年最紧。

人生发达限元最怕浮沉，一世迍邅命限逢乎驳杂。

论而至此允矣玄微。
