---
title: 女命骨髓赋
editLink: true
---

府相之星女命躔，必当子贵与夫贤。

廉贞清白能相守，更有天同理亦然。

端正紫微太阳星，早遇贤夫性可凭。

太阳寅到午，遇吉终是福。

左辅天魁为福寿，右弼天相福来临。

禄存厚重多衣食，府相朝垣命必荣。

紫府巳亥相互辅，左右扶持福必生。

巨门天机为破荡。天梁月曜女命贫。

擎羊火星为下贱。文昌文曲福不全。

武曲之宿为寡宿。破军一曜性难明。

贪狼内狠多淫佚。七杀沉吟福不荣。

十干化禄最荣昌，女命逢之大吉昌。

更得禄存相凑合，旺夫益子受恩光。

火铃羊陀及巨门，天空地劫又相临。

贪狼七杀廉贞宿，武曲加临克害侵。

三方四正嫌逢杀，更在夫宫祸患深。

若是本宫无正曜，必主生离克害真。

已前论赋俱系看命要诀，学者宜熟玩之，乃得原委也。
