---
title: 造化元钥(评注)
editLink: true
---

正月壬水

正月 -- 十二月 癸水

折叠编辑本段五行特性及四季喜用

折叠论木

春季之木

春月之木，余寒犹存，喜火温暧，则有敷畅之美，藉水资扶。而无乾枯之患，初春阴浓湿重，则根损枝萎，故不宜水盛，春木阳气烦燥，叶槁根乾又不能无水，是以水火二物即济方佳。

夏季之木

夏月之木，根乾叶枯。

三夏火旺之时，不论四五六月 ，木皆有三槁之象。

秋季之木

秋月之木，气渐凄凉，形渐凋败。

阳和之木，至秋而衰，凄凉凋败，秋木之性也，气候逐渐转移。分初秋、仲秋，墓秋三个时期。宜忌因时而异。

冬季之木

冬月之木，盘屈在地。

木生於亥，生气萌动也，小阳春时节，气和煦，木之内在发育，即是木生之象，转瞬严冬，生机受阴，不比火生於寅，水生於申，有日增月盛之势也，盘屈在地，不能上腾，冬木之性也。

折叠论火

春月之火

春月之火，母旺子相，势力并行。

火者，三夏气候之代名词，暑热之气也，寅宫甲木当旺，丙火长生，故云母旺子相，相者，序次将至，如辅相也，丙火虽是方生之气，与当旺之木，势力并行，阳回大地，侮雪欺霜，其象至为威烈，此春火之性也。

天地之气，水火而已，(即寒暑)故火之生寅，水之生申，与木生亥，金生巳，有不同，木为火之前驱，金为水之前驱，正月木旺火生，其势力同时而至，自然之势也。

夏月之火

夏月之火，秉令乘权。

三夏为火主旺之地，秉时令之气，乘当权之时，此夏火之体性也，逢水制，则免自焚之咎，见木助，必招夭折之患。

秋月之火

秋月之火，性息体休。

火至三秋，气势衰退，如太阳过午将近黄昏，余光虽犹照耀，无复炎烈之威，此秋火之性也。得木生，则有复明之庆，遇水克难免殒灭之灾。

冬月之火

冬月之火，体绝形亡。

火至亥宫绝地，子丑两宫乃酝酿之时，气势绝续之交，不仅衰绝，形体亦亡，此冬火之性也。

喜木生而有救，遇水克以为殃。

折叠论土

春月之土

生於春月，其势虚浮。

三春为木神主旺之时，木旺则土自弱，虽附火生寅，而强弱之性质不同，气势虚浮，乃春土之体性也。

喜火生扶，恶木太过，忌水泛滥，喜土比助，得金而制木为祥，金太多，仍盗土气。

夏月之土

夏月之土，其势燥烈。

土与火势力并行，火旺则土亦旺，三夏为火主旺之时，亦为土主旺之地，性质燥烈，夏土之体也。

得盛水滋润成功，忌旺火煅炼焦坼，木助火炎，水克无碍，金生水泛，妻财有益，见比肩蹇滞不通，如太过又宜木克。

秋月之土

秋月之土，子旺母衰。

三秋金神秉令，土、金之母也，子旺母气自衰，内气虚弱，秋土之性也。

冬月之土

冬月之土，惟喜火温。

三冬天寒地冻，万物收束之时，惟喜得火，土脉温暖，万物始有生机，名寒谷回春，此冬土之性也。

水旺才丰，金多子秀，火盛有荣，水多无咎，再加比肩协助为佳，更喜身主康强足寿，水旺才丰六句，承上火温句来，寒冻之土，无火温暖，生机尽息，无用可言，得火之后，大用以生，温暖之土，见水旺则才丰，见金多则子秀，重见火，土脉温暖，分外繁荣，多见水，有火引化，不足为害，见比肩扶助则更佳，身主，日元也，土为万物之生，身主康强，寿之徵也，若无火，土脉不温，水旺则溃，金多则虚，木多则凶，即得比肩扶助，重重冻土，不能生物，虽厚奚益，此冬土所以不能离火也。

折叠论金

春月之金

春月之金，余寒未尽，贵乎火气为荣，性柔质弱，欲得厚土为辅。

金者秋令肃杀之气，时至春月，大地阳回，肃杀之用无存，故金在正月为绝地，二三两月为胎养酝酿之时，外用几乎熄灭，性柔质弱，春金之体也，若论其用，扶抑两难，贵乎火气为荣者，藉火除寒，非取其克，温暖而润，方成有用之金，故火必具土兼，无火则土寒，未能养金，无土则火烈，反而克金，此言初春之金也。二三月间，阳气渐盛，宜湿土生金，略得火以温之，若火生旺而无水，则嫌燥烈，金体脆弱，不堪煅炼，总之春金不能无土，而土多有埋金之优，不能无火，而火旺有熔之虑，言厚土为辅者，三春木旺之时，土气虚浮，不厚则不能得辅金之用也。

夏月之金

夏月之金，尤为柔弱，形质未具，尤嫌死绝。

金生於巳，四五六月，乃金长生沐浴冠带之位，何以尤为柔弱，盖火金之间,(夏秋)尚隔以土。土寄旺於火乡，燥烈之土，不能生金，故金虽生於巳，而实形质未具，较之春令，尤为柔弱，此夏金之体性也，若年日时支，再临死绝之位，更无成立发用之可能也。

秋月之金

秋月之金，当权得令。

秋气肃杀，正金神当权得令之时，外阴内阳，坚刚之性，独异於众，万卉遇之，无不摧毁，此秋金之体性也，

火来煅炼，逐成钟鼎之材，土多培养，反惹顽浊之气，见水则清神越秀，逢木则琢削施威，金助愈刚，过刚则折，气重愈旺，旺极则摧。

冬月之金

冬月之金，形寒性冷。

金至冬令，旺气已过，气泄而弱，金之形质，水是寒肃，至隆冬之时，与严寒之气候相井，性更冷酷，此冬金之体性也。

折叠论水

春月之水

生於春月，性滥滔淫。

水者，三冬严寒之气候，其性冷酷。进届春令，了和日暖，化为湿润。气势漫而无归宿，用语水至春令为病死墓地，旺气方退，多则泛滥，少则枯竭，散漫无源，春水之性也。

夏月之水

夏月之水，复性归源。

水至夏季，气势衰绝，复其本性则静止，归向源头则澄泓，用息形藏，此夏水之性也。

秋月之水

秋月之水，母旺子相，表裹晶莹。

母、金也，子、水也，三秋金神秉令之时，壬水长生，母旺子相，势力并行，金水澄清，表裹晶莹，此秋水之体也。

冬月之水

冬月之水，司令当权。

水归冬旺，严冬寒酷，冬水之性也。

折叠编辑本段立论特色

《穷通宝鉴》一书被当代命界视为"调候"一书是有一定道理的，它论命的主要依据是落实立足于每月的实际气候与日主之间的关系。一般论命之方法是以每月月令禀气之正五行作为原点来判断全局的，《宝鉴》一书则依实际天时气候情况优先于月令禀受之正五行来议论日主命局的。

比如正月建寅，以正五行来讲是:甲木当令、丙火长生、戊土寄宫借生，当以甲丙戊来论的;但《穷通》一书则云"正月甲木，初春尚有余寒…正月乙木，必须用丙，因天气尤有余寒，非丙不暖""正月己土，田园犹冻;盖因腊气未除，余寒未退，故丙为尊":"正月辛金，阳气舒而寒未除"等观点都以为正月论命之优先在于是月尚有腊月寒气，要去除寒气方可再来依月令禀受正五行谈命论格的。又如十二月腊月、四月五月之夏，《宝鉴》皆以为考虑气候因素是首要的，这是《宝鉴》一书论命的第一个重大特点。

《宝鉴》立论的第二个特点是重视阳干轻视阴干，重视四凶神轻视四吉神，阳干喜克而喜财官，阴干喜相生喜印旺。比如甲木不离庚金，丙火不离壬水之类，阳干力量大特别喜偏官偏财，尤利做大事业可任大业:阴干力量弱，喜相生利守成。

《宝鉴》议论的第三个特点就是"十干实物说"。

所谓"十干实物说"就是把十个天干形象地比拟为十个具体事物，借助物理常识或生活经验作为论述命格高低的一种方法。

其以为:甲为栋梁之木，一定要有庚金(斧子)来断方会"成材";乙为花草之木，一定要有癸水(雨露之水)滋润和丙火(阳光)照暖方可欣欣向荣生意盎然;丙为太阳之火，一定要江湖之水(壬水)来映衬方可光彩焕然:丁为人间炉火，一定要有甲木劈开之后可光明永驻:戊为堤岸高亢之士， 定要丙火暖实甲木疏劈癸水润泽之后方可厚载生育万物:己为田园之土，同样要丙火温暖癸水滋润方可生机盎然生育万物:庚为顽金，一定要有丁火炉火来锻炼方可成器有用于世间:辛为珠玉之金，一定要江湖之水来淘洗冲刷之后方可现出珠光宝气来:壬为江湖奔腾之水，一定要有戊土堤岸堤坊方可奔行千里泽于万物而不泛滥兴灾;癸为天上雨露之水，一定要有辛金软玉湿润发源，有丙火炎阳升腾之，方可蒸发到天上成雨泽于苍生。

此"十干实物说"之间的相互关系就构成了《穷通宝鉴》一书论命的技术体系，那就是:甲庚丁三干循环论证系统、丙辛用壬系统，乙用癸丙系统、戊己共用甲丙癸系统、壬癸用戊辛丙复杂系统等五个技术层面系统。

折叠编辑本段论命理论

折叠五个技术系统的论命理论

⒈ 甲庚丁三干的循环系统:

就是指甲木日主、丁火日主、庚金日主来论命是三者相互利用彼此循环的，缺一不可的。

⒉ 丙辛用壬技术系统:

乃指丙日干和辛日干都要用壬水来作为论命的最主要依据。丙火为阳光之火，要用壬水(江湖之水)来映衬光明气象，这就是著名的"壬水辅丙"说。辛金为珠玉之金，最要壬水来淘洗.方可透出珠光宝气来，这就是辛金的"壬水洗淘法"。

⒊ 乙用丙癸体系:

是指乙木乃花苗之木，一要癸水滋养根基;二要丙火照暖，名之春乙见丙花木向阳，万象回春。乙木花草之木，用丙癸也有轻重分别:寒冬腊月初春时节，乙木重在向阳急要丙火照耀:若乙木生于夏令时节气候炎热，则首要癸水来润泽乙木，乙木方现勃勃生机矣!

⒋ 戊己共用甲丙癸技术系统:乃指戊己两土俱欲要甲木疏劈开来，土质松软:又须丙火阳光暖和土性:又要癸水滋润土质;则戊己土方可生养厚载万物。个中戊己土用此"甲丙癸"一者有所侧重不同处:戊土为高亢厚实堤坊之土，重在疏劈，故戊土首取甲木;己土为田园之土，可以生长万物重在有水发生，故己土最重癸水。至于戊己土论甲丙癸之次序轻重也要按季节来分的。如戊己土生于冬令，则要丙火解除寒气土方有生机;如戊己土生于夏令，火炎土燥万物干涸，急要癸水甘霖来济火炎热，万物方得舒畅之美。

⒌ 壬癸用戊辛丙复杂系统:就是讲壬癸水取用论命较为复杂。水之生命在于流动，水之价值在于润泽;水要运动则要有源头生，又怕其泛滥成灾，故其随气候变化而最为复杂。春水衰弱要有发源处，又忌太过散漫流天下:夏水恐其干涸重在发源方可滔滔不息;秋水最易成涝重在提坊;冬水浩荡但气寒冻洁，重在解冻方现自由;故春水要庚辛申酉发源，又喜戊土堤坊:夏水之价值首在于生存，最要有庚辛金作源头，则水有生机矣;秋水旺相浩荡流天下成涝灾，必要戊土堤坊;冬水严寒融结，只要有丙火照暖则冬水汹涌尤见力量矣!

折叠五个技术系统的立论表象

⒈ 甲庚丁三干循环系统:甲木日主用丁火庚金来发育成材，丁火为甲木之伤官，有木火通明之象，主聪明雅秀文采过人，有高学历有文化，口才文才俱佳，足智多谋，多高傲能以柔克刚，有阴柔内涵气质。

⒉ 丙辛用壬之技术系统:丙用壬水来影衬光芒，主聪明，名声极大，形象高大;但壬水为丙火之七煞，又主刚健英武凶暴，极理智而有大魄力，极具刚气;丙用壬水佐助，多主险中求名求利发达成就霸业，历尽艰难险阻而成一代英名:若壬水重重丙火浅薄，则为身轻杀重，恐有夭亡之忧。

⒊ 戊己共用甲丙癸之技术系统:戊用甲为偏官、丙为偏印、癸为正财，故具有偏官偏印正财之性质;大凡戊用甲丙俱为阳干，往往贵高财足:但多灾风波。

己用甲丙癸，甲丙为正官正印，必主学历高文化出众，为人正直有公职，必是君子风格:钱财、地位、名誉、学识皆为上乘，定是富贵之人。

⒋ 乙用癸丙系统:癸为日主乙木偏印，主聪明爱好传统文化，有高学历，但性情多偏激不务实:乙用丙为伤官是为木火伤官，必主好出风头，口才文才技艺必佳，但多傲气，自以为是不可一势，木火旺相必主气焰嚣张。

⒌ 壬癸用戊辛丙复杂系统:就是指《穷通宝鉴》一书中论述壬癸性质时相对比较复杂。大凡壬癸水若在腊月正月里重在于丙火阳光来照暖，丙为财星，则在财上必有丰裕收入温暖人生自我，也主有贤妻或父亲辈人送温暖人心。壬癸水在夏月则务要有庚辛申酉金作源头，金为水母，必主其人富贵场中多有父母长辈等人支持提拔而享高位:秋水母旺子相，金水势力并行，则水势汹涌恐有泛滥之灾，则重在戊土堤坊，戊己为壬癸官杀，秋月金为壬癸之印星，官印杀印主权高财丰，可享荣华。

上述五个技术系统的核心用场就是只要生辰八字中出现上述天干字的组合，大致可以作上命富命论。

折叠编辑本段十天干总论

折叠甲木

主词条:造化元钥·甲木总论

三春甲木总论

春月之木，渐有生长之象，春初，犹有余寒，当以火温暖，则有舒畅之美，水多变克，有损精神，重见生旺，必用庚金啄凿，可成栋梁，春末，阳壮木渴，藉水滋扶，则花繁叶茂，初春无火，增之以水，则阴浓气弱，根损枝枯，不能华秀，春木失水，增之以只,则阳气太盛，燥渴相加，枝叶乾枯，亦不华秀，是水火二物，要得时相济为美。三春甲木看法，分为三节，一初春，雨水之前，尚有余寒，丙癸并用，以丙火为主要，二仲春，雨水之后，鼓雨之前，重见生旺，必用庚金，清明后，虽属三月，土木当旺，乙木司令，与二月同看，惟阳刃一格，为二月所独有，附於仲春后，三墓春，鼓雨后，土旺用事，丙火将旺，阳壮木渴，木气已竭，非藉水滋扶不可，此三春用法之别也。

三夏甲木总论

三夏甲木，用神先丁次庚，无丁不得通明，无庚劈甲，丁火不燃。

统论四五六月，取用之法，不离丁庚，庚金劈甲，方成木火通明之象，究之甲木根润，方能取丁火泄秀，当以壬癸为主，阅下文自明。

三秋甲木总论

三秋甲木,木性将枯,金土乘旺,先丁次庚,丁庚两全，将甲造为书戟。

三秋木老，枝枯叶瘁，宜刚金修削，方成东梁之材，书云:死木得金而造，庚辛必利，而金气适乘旺秉令，故秋木见金，为真神得用，贵显为多，非如夏木见火，冬木见水，春木见水之为忌也，甲木宜庚金啄凿以成材，庚金喜丁火煅炼以成器，此统论三秋甲木，宜以丁庚为用也。

三冬甲木总论

庚金为要，丙火次之，戊土酌用，若辛金壬水，不宜取用，总论三冬甲木取用之法。

折叠乙木

主词条:造化元钥·乙木总论

三春乙木总论

三春乙木，为芝兰柳残之木，丙癸不可离也，春乙有丙，卉木向阳，丙癸两见，有癸滋养根基，枝叶自然发生茂盛，丙癸齐透，不逢化合克困，科甲寅贵非轻。

书曰:乙木根发种得深，只宜阳地不宜阴，漂浮只怕多逢水，克制自须苦用金，亥卯未逢於甲乙，富贵无疑，木全寓卯辰方，功名有准，活木有埋根之铁，支下有庚辛戕贼其根，木则朽矣。

甲乙同为木，自旺向衰，则为乙木，生於三春，劈如芝兰蒿草，丙火癸水，缺一不可，得丙照暖，枝叶繁茂，得癸滋养，根株润泽，配合中和，无有不贵，独忌金水多见，阴浓湿重，根损技萎，顽铁埋根，戕贼生机，金水二者，同以为忌也，总之乙木不离丙癸生扶，阳壮木渴，则用癸水，阴湿露凝，则用丙火，余皆配合，甲时皆作如是观也。

三夏乙木总论

三夏乙木，木性枯焦，四月专用癸水，五六月先丙后癸，夏至前仍用癸水。夏木乾枯，调候为急，专用癸水，无癸用壬，即使别取用神，壬癸总为配合所不可缺，四五六三个月，以夏至为分野，夏至前专用癸水，夏至扣先丙后癸，仍以癸水为重要相神也。

丙透，支又见丙，谓之木秀火明，得一癸透，科甲有准，若干透二丙一癸，不过一贡，寿高。

此言丙多用癸也，丙火干透支藏，得一癸透，制火润木，得力极矣。必贵之格，干透二丙，单见一癸，力有不足，丙为太阳，癸为雨露，丙火见癸，本为不晴不雨之天，夏木之取丙癸，正利用其不晴不雨以取贵，若阳气太盛，即贵有不足矣。木火伤官，不能缺印，无癸必夭，见一癸透，不致夭寿，详下五月节。或癸水多，有丁无丙，平常之人。

癸水多宜用丙火，有丁无丙，丁火反为癸水所困，故为平常之人。

或一癸透，官职荣显，但难由科甲出身，癸居子辰，异路小职，或丙藏支下，癸出时干，己出月干，虽非科甲，异途显达。

三夏火旺木枯，以癸水为真神，见癸水，不论干透支藏，皆主贵。但无丙火相济为用，难由正途耳，己癸并透，虽癸水为己土所制，而湿土培木， 不失润泽之用，亦主异途显达，若见戊土，戊癸相合，必然化火，癸失其用矣。又或重重癸水，或支藏癸水，由行伍得功名。

时值三夏，巳午未宫皆藏土，火炎土燥，木性枯焦，癸为雨露之泽，虽多无碍，柱无丙火，阴阳失既济之用，故功名起於行伍。

三秋乙木总论

三秋乙木，金神司令，先丙后癸，惟九月专用癸水，用丙恐暖戊土为病也。

三秋金神秉令之时，用火制煞为上，用癸水化煞为次，九月土燥木枯，宜水滋培，故专用癸水。

三冬乙木总论

十月乙木，木不受气，而壬水司令，取丙为用，戊土次之。丙戊两透，科甲定然。有丙无戊，虽不科甲，亦入儒林。支多丙火，运入火乡，亦主显达。

或水多无戊，乙性漂浮，流荡之徒。若不见丙巳，妻子难全，或一点壬水，即多见戊土，亦为不妙，得甲制戊，可许能干，但为人好生祸乱，构讼生非，男女一理。支成木局，时值小阳，此又如春木同旺，若有癸出，须取戊为尊，加以丙透，科甲之人。若无丙戊二字，自成自败，终非承受之辈。

十一月乙木，花木寒冻，一阳来复，喜用丙火解冻，则花木有向阳之意，不宜用癸以冻花木，故端用丙火。

有一二点丙火出干，无癸制者，可许科甲。即丙藏支内，亦有选拔恩封，得此不贵，必因风水薄。或壬癸出干，有戊制，可作能人，即丙在支内，亦是俊秀。若壬透无戊，贫贱之人。

十二月乙木，木寒宜丙，有寒谷回春之象，得一丙透，无癸出破格，不特科甲，定主名臣显宦。丙火藏支，食饩而已。干支无丙，一介寒儒。或四柱多己，不逢比劫，乃为从才，富比王侯，若见比劫，贫无立锥。虽或一派戊己，见甲颇有衣禄。端以丙火为用，方妙。

折叠丙火

主词条:造化元钥·丙火总论

三春丙火总论

三春丙火，秉象至威，阳回大地，侮雪欺霜，专用壬水，为水辅阳光，非克丙也，名曰天和地润，既济功成，或土多，为土众成慈，非泄丙乃假丙也。正月专用壬水，佐以庚金，二月专用壬水，三月土重晦光，用壬水取甲佐之为妙。

三夏丙火总论

三夏丙火，阳气燥烈，专用壬水，但宜用申中长生有源之水为妙，亥宫壬水无力，回克泄气故也。

三夏丙火，必须壬水解炎，亥宫为壬水禄地，四柱见亥，壬水通根禄旺，宜可用矣，然生於四月，巳亥相冲，巳中戊土，回克壬水，生於五月，午中丁己，与亥中壬甲相合，羁绊用神，生於六月，亥，未会戊木局，泄水之气，故不如用申宫长生之水，又有禄旺之庚金生之，源远流长，不虞其涸，方可云富贵也。

四五月专用壬水，或丁多兼看癸水，六月用壬，但借庚金为佐。

三秋丙火总论

秋月之火，性息体休。

火至三秋，气势衰退，如太阳过午将近黄昏，余光虽犹照耀，无复炎烈之威，此秋火之性也。 得木生，则有复明之庆，遇水克难免殒灭之灾。

七月太阳转西，阳气渐衰，日近西山，见土皆晦，惟日照湖海，暮夜燃光，故专用壬水，辅映太阳光辉。

丙火至申为病地，如太阳过午，阳气衰矣，日近西山，见土则晦，不比日晒中天时之不易晦也。故不能用食伤，申宫庚金得禄，壬水长生，如丙火通根寅巳，身强用财滋煞，为七月丙火之正格，用壬不可无印比，宜注意。

八月丙火，日近黄昏，丙有余光，存於湖海，仍用壬水辅映。

七八月丙火，如日落西山，余光照於湖海，相映生辉，虽用壬水，不可无比印，丙火之气衰故也，用财则党煞，用土则晦光惟取壬水辅映，而以印比配合，方为上格。

九秋土燥木枯，用甲不能无水，壬癸水之用相同，但壬水兼有辅丙之功，癸水仅有润木之用，故见之於徵验，有不同耳。

三冬丙火总论

十月丙火，太阳失令，见甲戊庚齐透，科甲有准，风土不及，终成选拔，主为人性好清高，斯文领袖。

十月火绝地，休囚之极，宜用甲木以生之，亥宫壬水秉令，甲木虽长生不旺，湿木无焰，得戊土制水，即所以培木，木旺自然生丙火也，丙火以见壬水为贵，戊土制壬，失辅映生辉之意，故又取庚金为辅，庚金化戊土以生壬水，用取煞印相生，故见甲戊庚齐透者，富贵有准也。

十一月冬至阳生，弱中生旺，先壬，戊佐之。

仲冬丙火，冬至之前，与十月同看，冬至之后，一阳来复，弱中复强，仲冬壬水专旺之时，故用戊土为佐，将非日元生旺不可耳。

壬戊两透，科甲有准，即风土不及，定然选拔，多戊见己，不过秀才，或异途显达，用戊者，不可少甲，壬戊酌用。

十二月气进二阳，侮雪欺霜，应先壬为用，己土司令，己多须用甲为佐。

丙火不畏水克而惧土泄，日照江湖，分外晶莹，非壬无以取贵，非甲不能生丙，不论土之有无多寡也。但己多则不可无甲耳。

壬甲两透，科甲有准，虽风土浅薄，贡监可许，甲藏，不过秀才，或无甲一壬透，富中取贵，三春皆利。

折叠丁火

主词条:造化元钥·丁火总论

三春丁火总论

正月丁火，甲木当权，乃为母旺，非庚不能劈甲，何以引丁，先庚次壬。

丁火不离甲木，无甲则丁火无所附晒，甲木不离庚金，非庚劈甲，不能引丁，(木火不灵活)正月寅宫自有甲木，故先庚，然亦不可无水，无水木火太炎，气不中和，故以庚壬财官为用。

二月因湿乙伤丁，非庚不能扫乙，非甲不能引丁，先庚后甲。

二月木旺火塞，必须用财破印，丁火必须甲木，方成有焰之火，乙木卉草，引火不燃，故云湿乙，用庚去乙，用甲引丁，庚甲并用以取贵。

庚甲两透，科甲有准，庚透甲藏，贡监生员，甲透庚藏，异路功名，有庚无甲者，清雅能士，有甲无庚者，常人也，印旺煞高者主大贵。

三月戊土司令，泄弱丁气，先用甲木引丁制戊，次看庚金。

三月鼓雨之前，与二月一理共推，鼓雨之后，土旺用事，当以甲木破土为先，次用庚金劈甲引丁为佐，且可泄旺土之气也。

甲庚两透，科甲有准，合此不验，风土之薄也，或一藏一透，亦主儒，缺一便是常人，甲庚并用，月令伤官生财为格，甲木破土引丁为用，无甲，丁不生旺，无庚，局势不灵，故二者不可缺一也。

三夏丁火总论

四月火气乘旺，虽取甲引丁，必须庚金制甲，有庚有甲，方云木火通明，甲多又取庚为先，但四柱忌见癸水，有水必滞庚湿甲，并伤丁火，故以癸为病。

五月丁火时逢建禄，不得轻用甲木，遇干透隔位之壬，不贪丁膈，忠而且孝。

丁火不离甲木，因其本性衰竭也，生於五月，火旺秉令，不发轻用甲木，壬水隔位不合，则官星之用显，丁火输情向合，倾向於官，滴天髓云:合壬而忠，此之谓也，凡用官者，大都居辅佐之位，任付托之重，忠於职守，此用神之见於性情者也。

六月丁火，阴柔日弱，又值三伏生寒，丁弱极矣，专用甲木，壬水次之。

夏至之后，火气已竭，盛极将衰，为丁火之本质，至六月气势发泄已尽，强弩之末，若生在大暑后，金水进气，三伏生寒，土旺泄丁，非用甲木生助，不能向荣，特火土炎燥，无水润泽，木气乾枯，或反焚木，故以壬水为佐。

三秋丁火总论

三秋丁火，阴柔退气，专用甲木，金虽乘旺司权，无伤丁之理，仍取庚劈甲，为引火之物，又借丙暖金晒甲，不畏丙势夺丁，凡两丙夹丁者，夏月忌之，余月不忌，但此格幼年困厄刑克，中年可主富贵，必支见水制丙方妙。

七八月无甲木，乙亦姑用，名枯草引灯，却不离丙晒也，九月专用甲庚，总之甲不离庚，乙不离丙，其理极明，当细参之，或见甲，又透庚丙，科甲有准，即风土不及，定居选拔，无甲用乙者，富贵皆小，且富而不贵者多，即不富，亦衣食充足。

或九月一派戊土，泄丁火之气，但有戊无壬，不见甲木，为伤官伤尽，富贵非凡，非寻常可比，或有甲透，为文当清贵运入东方，秋闱可夺，用甲者，庚不可少，水妻木子。

三冬丁火总论

三冬丁火微寒，专用甲庚，庚乃甲之良友，用甲木、庚不可少，无庚不能劈甲，无甲何以引丁，难云木火通明，冬丁有甲，虽水多金多，可称上格，得庚透天干，科甲有准，即非科甲，亦儒雅风流，见己则否，己多合甲，便是常人。

总之三冬丁火，甲木为尊，庚金为佐，戊癸权宜酌用可也，用甲者，水妻木子，妻贤子肖，三冬丁火，以庚劈甲引丁为正用，故妻贤子肖，水旺用戊，火旺用水，皆为去病之药，有病则用之，随宜酌用，无定法也。

折叠戊土

主词条:造化元钥·戊土总论

三春戊土总论

三春戊土，无丙照暖，戊土不生，无甲疏劈，戊土不灵，无癸滋润，万物不长，正二月先丙后甲，癸次之，三月先甲后丙，癸亦次之，因戊土司令，故先用甲木也，凡八字丙甲癸三者齐透，富贵极品，但迟早要运程，或二透一藏，亦主科甲，二藏一透，异途显达，或秀才而已。

总论三春戊土，戊土长生在寅，而寅宫甲木临官，木旺土崩，势将倾颓，有丙则土实，无丙则土虚，故先取丙为用，阳和气盛，戊土不生，次取癸水为辅，土多而实，则取甲木为用，亦以癸水为佐，三春戊土取用之法，不外乎此，丙癸春生，不晴不雨之天，故丙癸二者，以不相碍，各得其用为美，或丙癸齐透则官印全，富贵极品，然用亦有先后，或取煞印，或取煞，视格局配合而定。

三夏戊土总论

四月戊土，阳气外发，寒气内藏，外实内虚，不畏火炎，无阳气相催，万物不长，故先取甲木疏劈，次取丙癸佐之。

四月丙戊得禄，火土炎燥之时，土实、故先取甲木疏劈，时值丙火乘旺，防其焚木，故用甲，宜以癸水为佐，若四柱水多，湿润太过，又宜以丙火化煞为用，厚重之土，宜甲疏劈，佐之以癸水，或丙火，须察土之燥湿定之，虽财官印全，用有偏重也。丙透甲出，廊庙之材，丙癸俱透，科甲之士，即透一位，支藏得所，终非白丁。

五月戊土，火炎土燥，先看壬水，次取甲木，丙火酌用。用癸恐其力微。

三夏戊土，不离壬癸，火炎土燥，得水方云中和，次取甲木者，有壬水方可用甲木，无壬则木化成灰，不能用也，三夏土实，得甲木则灵。

六月戊土，遇夏乾枯，先看癸水，次用丙火甲木。六月戊土，癸丙甲皆可为用，火多用土，土重用癸，水多用丙。

三秋戊土总论

七月戊土，阳气渐入，寒气渐出，先丙后癸，甲木次之。

八月戊土，金泄身寒，赖丙照暖，喜水滋润，先丙后癸，不必木疏。

九月戊土当权，取癸为妙，不必用丙，却忌戊与癸合，先看甲木，次取癸水，再取丙火配合支干，方成有生之土，合此定发云程，科甲有准。

三冬戊土总论

十月戊土，时值小阳，阳气略出，先用甲木，次取丙火，非甲土不灵，非丙土不暖，安能发生万物。

十一、二月严寒冰冻，丙火为尊，甲木为佐。

折叠己土

主词条:造化元钥·己土总论

三春己土总论

三春己土，田园气寒，必须暖润疏辟，万物方得吐芽生苗，正月专用丙暖，以除寒气，二月先用甲疏，如犁之辅土，次用癸润，乃非旱田，丙火次之，三月先用丙暖，万物始生，须用癸润，万物邕长，次用甲佐，八字中三字俱透，富贵之格，缺一不美。

总论三春己土为穷通宝鉴本所无，扼要之论也，己为气绝而衰之土，喻如田园，疏辟，己土重在暖润也，或先或后。

三夏己土总论

三夏己土，不离癸丙为用，四五月专用癸水，六月金水进气，兼用丙火。乙丑，辛巳，己巳，庚午。

三秋己土总论

七月己土

庚申，甲申，己丑，癸酉。咸丰十年六月廿七日酉时。

杨士襄命，支成金局，癸透有根，大富贵，总握财枢。己巳，壬申，己卯，戊辰。同治八年七月初九日辰时。

袁乃宽命，壬透丙藏，专用丙火，位至总长。壬午，戊申，己酉，丙寅。光绪八年七月廿五日寅时。

王正廷命，壬丙两透，无癸，异途显职，此造或云丁卯时，或云戊辰时，未知孰是，以理度之，当是寅末卯初乎，并录之以备参考。

八月己土

乙亥，乙酉，己巳，乙丑。嘉庆廿年八月十七日丑时。

孙某言命，巳酉丑会局，子旺母虚，专用丙火，喜得巳宫丙火暗藏，胎元丙子，引起丙火，贵为太仆。乙亥，乙酉，己卯，庚午。光绪元年八月十五日午时。

李纯命，亥卯会局，两乙出干，众煞猖狂，庚金隔位不合，而有扫除群煞之功，所谓一将当关，群邪自服也，(参观二月己土节)贵为江苏督军，庚辰运庚申年自戕殒命，千古疑案。

九月己土

戊寅，壬戌，己巳，庚午。嘉庆廿三年拾月初四日午时。

胡瑞兰命，壬透，甲丙俱藏，专用甲木，为才官格，运至东方，连捷翰林出身，山西湖南各省学院，五掌文衡，位至侍郎。辛巳，戊戌，己卯，癸酉。道光元年拾月初二日酉时。

庞澄云命，巳酉结局，癸透有根，富而且贵，虽言八月，三秋一理共推，位至巡抚。

三冬己土总论

三冬己土，湿泥寒冻，非丙暖不生，取丙为尊，甲木能参用，不可用癸，戊土惟初冬壬水旺，用以为制，余皆用丙，无丙用丁，但丁不能解冻除寒，不能火济，丁多衣禄安然。

己为田园卑湿之土，生於冬令，湿泥寒冻，不见丙火，毫无生意，调候为急，以丙为紧要用神，即使土旺用甲木制之，水旺用戊土制之，应病与药，丙火皆为不可缺之物也，故丙为尊，余皆随宜酌取，癸水为十一月当旺之神，然三冬己土，以寒冻为病，癸出则愈寒愈冻，故以为忌，除非四柱火土旺极，借用癸水，然此特别之命，极罕遇之，用戊土惟在十月初，壬水当旺之时，见壬出干，取戊为制，除此之外，亦无应用之法也，丙丁同为火，但解寒除冻，必须用丙，丁火灯烛之光，无能为力，即使丁火多见，亦不过衣禄安然而己，倘有寅巳暗藏丙火，则与用丙同。

折叠庚金

主词条:造化元钥·庚金总论

三春庚金总论

正月木气渐旺，克土土死，不能生金，且金之寒气未除，先用丙以暖庚性，次甲疏厚土，令土势不能埋金。

二月卯中乙木当权，柱中自然有乙，又有丁火，得庚辰时，庚必输情於乙妹，金有暗强之势，与秋金相似。

三月成土司令，不怕生过时，只怕埋金，先用甲疏土，次用丁火煅炼成器，庚金劈甲，此不必用。

三夏庚金总论

四月庚金长生在巳，巳虽有丙，内有戊土，丙不镕金，故不畏火炎，但丙不可轻用，宜先用壬水，方得中和，书曰群金生夏，妙用元武，次取戊土，丙火佐之，三者高透，富贵无双，或透一二，亦主贡监衣衿。

五月丁旺而烈，庚逢败地，专用壬水，癸又次之。

六月庚金，在大暑之前，看法同五月，大暑之后，金水进气。四柱见水多，名三伏生寒，土在三夏，得旺火相生，故辰戌丑未四季之土，以未月为最旺，详见总论，土旺金顽，故先用丁火，次取甲木，身旺固喜财官，身弱喜印，亦取甲木疏土，以显庚金之用也。

三秋庚金总论

七月庚金司令，刚锐已极，专用丁火煅炼，次取甲引丁光，书曰:秋金锐锐最为奇，壬癸相逢总不宜，如逢水火来成局，试看福寿与山齐。

八月庚金，刚锐未退，仍用丁甲，以丙佐之，丙火不可少也。

九月戊土司令，大惧土厚埋金，先用甲疏，次用壬洗，金自出矣，忌见己土浊壬。

三冬庚金总论

十月水冷金塞，非丁不能造，非丙不能暖。十壬水秉令，庚金气泄而寒，庚性坚刚，非丁不能锻炼，寒气渐增，非丙不能解寒，故官煞，必以并见为美，用丁不离甲木，丁为主，丙甲为佐丙丁两透，支无子水通流，一榜有之，又见寅巳蓄丙，两榜有准，或支中二子，得己出制，秀才贡士，且有能力。

十一月天气严寒，仍先取丙照。

三冬庚金，同为金水真伤官，与十一理共推，专取丙丁为用，甲木为佐，此言先取丙照者，天气严寒，丙之为用，重於丁甲也。

十二月寒气太重，丑为湿泥，愈冻愈寒，先用丙火解冻，次取丁火煅金，甲木亦不可少。

三冬庚金，不离丙丁，丑月虽土旺用事，然丑为湿泥，冰结池塘，非用丙火，不能解冻，次用丁甲，与十一月之理同。

折叠辛金

主词条:造化元钥·辛金总论

三春辛金总论

正月阳气舒升，寒气犹有未除，然丁月建寅，寅中有长生之丙，可解寒气，但忌甲木司权，辛金失令，性爱湿泥滋养，先取已土为生身之本，次用壬水淘洗，方能显辛金之用。

二月辛金，阳气发於外，壬水为尊，见驻己便为辛病，有甲木制之，辛金不致埋没，壬水不致混浊，用神之清，如病得奇药，合此清高雅秀，翰林相位可期。辛金气本衰竭，生正二月，时值休囚，见土多则埋，身虽弱不能用印，柔弱之质，最怕洪炉，辛虽多不能用官煞，惟有庚金劫助，壬水泄之，最为上格，金水戊格，最忌戊己，金声玉振赋云:金水固聪明，有土反成顽懦，盖以土能埋金浊壬故也，得甲木为去病之药，便成贵格。

或壬戊出干，不见甲出，此为病不遇药，常人而已，乙透破戊，虚名声，假富贵，虽主衣衿，亦奸诈刻薄，外盈内虚耳。

三月戊土司令，辛承正气，母旺子相。三月辛金，与二月同，壬水为尊，月垣正印秉令，湿土相生，辛金气势亦不弱，辰为东方之土，木之衰位，见寅卯全，木聚成方，则以木论，无寅卯，则为土旺之地，不论其木也。

三夏辛金总论

四月时逢首夏，忌丙之烁，乐水之湿。三夏月令皆有土，见水润土，功成反生，辛金自旺，无水，火旺土燥，体质脆弱，盖火隔於土，火旺虽不镕金，土燥亦不生金也，忌现之烁无论矣，乐水之湿者，制火润土，乃能存金也，更宜支成金局，或生旺之庚金助之，(见下)故四月辛金，必喜庚壬为用，甲木为去病之药也。

五月丁火司公，辛金失令，阴柔之极，不宜煅炼，须己壬兼用，何也，己为泥沙，壬为湖海，己无壬不湿，辛无己不生，故壬己并用，无壬，癸亦可用，但癸力小。

六月己土当权，滋扶太过，恐污金不耀，专用壬水为妙，次取庚金佐之，六月辛金，上下半月不同，与庚金同论，己土乘权，不旺不弱，取壬水冲刷，佐以庚金则显，己土戊旺，土重有埋金之惧，污金不耀者，金气无光也。

三秋辛金总论

七月辛金，值庚秉令，不旺自旺，且申中有自然壬水，四柱不见戊土透，胎元亦无戊制，惟申中一戊，为壬堤岸，合此清贵显达，但为清廉，贵而不富，切勿作癸为用。

八月辛金，当权，得令，旺之极矣，专用壬水淘之泄之为贵，故云金见水以流通。

七八两月，同为金气极旺之时，申如午前，气势有增无减，故为庚金正位，酉如午后，有盛极难为继之势，外象峥嵘，内气巳竭，为辛金之正位，故虽得时秉令，仍宜用壬水淘之泄之，使金气流通，不宜克制，以抑其清轻之气也。

如见戊己生旺，埋辛金，混塞壬水，则须甲木制之，无甲便是有疾无药，果壬透甲透，不见戊己透出，科甲显宦，且有经天纬地之才略，如无戊亦不必用甲，盖有病方须用药也，或支藏戊，又藏甲，衣衿禀贡。

九月戊土司令，母旺子相之时，喜甲疏季土，壬泄旺金，先壬次甲。

九月辛金余气犹盛，戊土正印秉令，为母旺子相，土重有埋金之优，不可无甲，土燥有脆金之惧，不可无壬，壬甲二者，交相为用，兴三月略同，特辰土湿润，戌土燥亢，其需要水木之情，亦更为迫切也。

三冬辛金总论

十月时值小阳，阳气初潜，寒气未盛，先用壬水，次用丙火暖壬温辛。

辛金喜壬水淘洗，生於十月，必兼取丙火者，因寒气渐增故也，得丙火为水暖金温，得壬水为金白水清，故用神不离壬丙，书云金水伤官，正指冬令言也，壬丙两透，金榜题名，何也，盖辛金有壬水丙火，名金白水清，又在亥月，用故科甲富贵无疑，丙透壬藏，贡监乡绅，异途犹可出仕驰名，丙藏壬透，富大贵小，壬丙两藏，不过秀士。

十月辛金，壬丙并用，亥宫壬水司权，用神当旺，故科甲富贵无碍，丙火须通根不合方妙。

无丙有壬戊，主富，或四柱多壬无戊，名金水汪洋，定主贫贱，或戊土出干，以制当权壬水，科甲无疑，或戊藏寅巳，秀才贡士。

十一月子中癸水得令，为寒冬雨露，最忌癸水出干，冻金而困丙火。

寒冬雨露者，霜雪也，司令之神，即气候也，辛金不离壬丙为用，而仲冬金水，尤以丙火调候为先，丙火须通根得所，不宜合於辛，凡论命以神当旺为贵，(司令之神为用，)而仲冬辛金，所以司令之神出干为忌，是则气候之关系重矣。

十二月气寒水冻，先丙次壬，非丙不能解冻，解冻水不成冰，方可用壬淘洗。

三冬辛金，不离壬丙，与十一月略同，气候太寒，故先丙，丙辛不合，方有解冻之用也。

折叠壬水

主词条:造化元钥·壬水总论

三春壬水总论

正月壬水，汪洋之象，渊渊不息，既失其令，亦无泛滥之虞，盖水性秉弱故也，先用庚金发水之源，次取丙火以除寒气，又次取戊土以止其流，不致汪洋无度。

二月寒气悉除，清流湛深，不可用火，专取戊土为堤岸，辛发其源。

三月戊土司权，恐有塞河壅海之患，先用甲疏季土，次取庚发水源。

三夏壬水总论

四月巳宫，丙火司权，壬为火土所燥，专取壬水，为比助身强次取辛金发水源，忌与丙火合化，又以庚金为佐。

五月丁旺壬弱，取庚为君，癸为臣，无庚不能蓄源，无癸不能伤丁。

六月己土当权，壬水怯弱，先用辛金蓄源，次用甲木制己。

三秋壬水总论

七月壬水，倚母当令，变弱为强，专用戊土，次取丁制庚佐之，但宜用辰戌之土，不可用申中受病之土。

申宫庚金临官，庚为壬之母，故云倚母当令，壬水长生於申，母旺子相，势力并行，与寅中丙火相似，壬水以申为发源地，一泻千里，专取戊土为提岸，戊土虽寄生於寅申两宫，然土必须见火，其用方显，申宫水旺土荡，岂能用作提防，辰戌皆当旺之戊土，戌宫之戊，高亢厚重，自可纳水於正轨，辰见申会成水局，水之气旺，土之用弱，宜酌之，月令庚金太旺，泄弱戊土之气，无丁制庚，戊不能用，故以丁为佐，但丁以合壬为病，须相隔方妙。

八月辛金司权，金白水清之时，忌戊己为病，专取甲木。

九月亥水进气，其势将旺，见一派壬水，得一甲以破戊戌，又见一戊出干，斯用丙火，合此富贵清雅之品，正谓一将当关，群邪自伏，见丙，便主衣禄，吃略可处世。

亥水，壬水也，长生於申，至戌为冠带位，其势将旺而未旺，月垣戊土，为乘权秉令之神，壬水虽多，无泛滥之患，故必以甲木制煞为用，若月垣为戊戌，更须甲木出干，方能制之，此九月壬水，所以专用甲木也，若壬水多，支临阳刃，见一戊出干，煞刃相制，为煞刃格，壬水多，戊土亦多，身强煞旺，取甲木为制，为食神制煞格，壬水进气，秋土虚寒，冻土寒水，堤高流急，虽清而无情，得甲木泄水，丙火暖土，则局势灵活，此节词句简略，意义甚晦，其势将旺下，疑有漏句，当细味之。

或一派戊土，无一己一庚杂乱，独有甲透时干，定主玉堂清贵，即甲透月干，定主科甲，若支藏己土，亦可一榜，虽风土不及，亦主禀贡，或庚透无丁，便作贫贱，或丁透见甲，略有富贵。

申述用甲之法，戊土为秉令之神，壬水虽将旺，总属浅水，故必须甲木为制，忌己合甲，忌庚破甲，故用甲，以无己庚杂为清贵也，甲透时干者，甲辰时也，食神制煞格以煞前食后为贵，甲透月干者，甲戌月也，煞藏食透，制煞得力，己土藏支者，丑未年时也，有甲木出干，亦足以破土，庚透无丁者，用在食神，见枭神夺食，不可无丁为救，故丁透略有富贵，无丁贫贱。

或无丙用戊，常人，用土者，金妻水子。

秋土气寒，用戊土者，须以丙火为佐，不论食神制煞或财资煞也，九月壬水不外乎用甲，用戊，用甲者水妻木子，(己见八月)，凡土居生旺之地，虽用甲乙制土，却是金妻水子，见六月壬水节，九月土旺秉令，一理共推。

总之九月壬水，专用甲木，次看丙火，戊土须酌用之。

总结上文，土旺秉令之时，以甲木破土为正用，壬水汪洋，取一戊制群水，为一将当关，群邪自伏，次看丙火者，土寒水冷故也。

三冬壬水总论

十月亥水当令，用戊为尊。

十月壬水临官，有冲奔之势，故戊土为尊，丙火为佐。

若壬辰日，又见辰时，壬有浩瀚之势，须戊透天干，庚制甲，不伤戊土，戊庚两透，科甲显宦，或甲出制戊，不见庚救，反致困穷，戊藏无制，主生员，或有戊庚无甲，不但富贵且多福寿。

十一月壬水，阳刃帮身，较前更旺，先取戊土，次用丙火。

十一月壬水，与十月同论，阳刃秉令，气候更寒，非戊丙并透，不足以救!书云:建禄生提月，财官喜透天，阳干用财官者，乃是偏财偏官，非正财正官也。

丙戊两透，科甲富贵，且才能德业无双，或有戊无丙，不过处世有道，名利难全，有丙无戊，好谋无实之。

十一月专用丙戊，不取庚金者，月令无木气故也，调候需丙，止水须戊，二者必须兼用，不可缺一。

十二月壬水旺极复衰，何也?上半月癸辛主事，壬水稍旺，专用丙火解冻，下半月己土主事，故丙火为先，徐用甲木为佐，术士不察，例作旺推，殊不知上半月壬癸只旺十二日，下半月土，则有十八日也，俱作旺推，安能有验，故有丙，名利两全。

十二月壬水，上半月癸辛主事，与十一月同，专用丙火，如比劫出干，酌用戊土，总以丙火解冻为主，下半月己土当旺，木火进气，壬水不作旺论，用丙火解冻，兼取甲木者，防己土浊壬也，但不论上下半月，丙火总为主要之用，故云有丙，名利两全。

折叠癸水

主词条:造化元钥·癸水总论

三春癸水总论

正月癸水，值三阳之候，为雨露之精，雨露之性至弱，专取辛金发源，次取丙火照暖，名阴阳和合，万物发生。

癸为衰竭之水，时至寅月病位，本性既弱，又值休囚，故先取辛金发源，次取丙火调候，看法与正月壬水相同，而辛与隔位不合，各得其用为美。

得辛丙两透，科甲富贵非常，盖癸为雨露，能成亥子江河也。

癸水如雨露，亥子如江湖，有辛金发其源，涓涓不绝，乃成江河，勿以质柔气弱而忽之，丙为寅宫长生之火，值三阳开泰之候，配合得当，阴阳和谐，真神得用，故富贵非常也，(合於需要为真神，时值当旺为司令，即合需要，又值当旺，必然富贵)。

二月癸水，不刚不柔，但因乙木司令，泄弱无神，专用庚金为妙，辛金佐之。

癸水至二月死地，休囚之极，加以乙木司令，泄弱元神，故专用庚辛破木而发水源，庚辛并用者，恐乙庚相合，更佐之以辛也。

庚辛俱透，无丁出干者，科甲富贵，无庚辛贫贱常人，或庚透辛藏，异途位高，辛透庚藏，生员禀贡，庚辛两藏，富中取贵，异途显达，刀笔名高。

三月癸水，要分清明鼓雨，清明后火气未炽，专用丙火，名阴阳承蔼，鼓雨后虽用丙火，还宜辛金佐之，富贵，次看何神高透无伤，便可定科甲大小，如辛卯、壬辰、癸未、丙辰，生上半月，专用丙，故作朝廷卿士，若生下半月，丙虽不可少，然必须庚金蓄源，又须无伤，方主富贵，上半月木妻火子。

三夏癸水总论

四月癸水，喜见辛母，无辛，庚亦可用，但不自然。

四月火土两旺，癸水临於绝地，非印劫生助，不足以自存，辛金，癸水，之母也，庚辛之用相同，但阴生阴，阳生阳，为出於自然也。

如辛出干，四柱又无午丁，加以壬透，富贵极品，若有丁藏破格，贫苦常人，见壬贫不太甚，辛藏无丁，贡监衣衿，或见癸制丁，衣禄充足，但有刑妻之祸，择配须硬命者吉。

此言用辛金，忌丁火伤用，时值火旺，即使辛金出干，丁火藏午，亦被销熔，必以壬癸为救，但壬见丁相合，即使不化，总嫌有情，聊胜於无制，故云贫不太甚，见癸制丁，病药相当，但丁为财，妻财被劫，不免刑妻，择金水旺者相配为吉。

五月癸水，至弱无根，本喜庚辛为生身之本，乃丁火司权，庚辛虽能滋癸，而不能与丁为敌，反怯丁也，须用比肩劫财，方得庚辛妙用。

五月火土当旺，癸水弱极，务须印劫并见，用水制火护金，用金化土生水，互相救护，方得其用，与四月同，需要迫切，庚辛无分先后，但辛壬出干，防丙丁化合为病耳。

如庚辛两透，壬癸出干，定主钟鼎名家，身伴君王，或金透，支成申子，禀贡衣衿，无水出干，惟支见一水，虽透庚辛，不过钜富，故曰:水源会夏天，贵轻富自然，又曰:金水会夏天，富贵自天来，运行火土地，名利总无边。

六月癸水，作两节推，上半月庚辛无气，下半月庚辛有气，凡六癸日，人多推此月不验，何也，?不知未中有乙，与己同宫，欲破不破，癸水不能从煞，专用庚辛为主，上半月虽有庚出干，却金畏火炎，须有比劫助金，方许科甲富贵，无比劫常人，至下半月，庚辛有气，即无比劫不忌，有丁见庚辛透者，便推富贵，然亦忌丁透与在未者，皆不秀也。

三秋癸水总论

七月癸水，正母旺子相之时，癸虽死申，然申中有庚，名绝处逢生，弱中变强，即如以癸作用，运行申酉地，不死，盖庚旺故也，庚金秉令刚顽，必取丁火为用，以制多金，生旺死绝十二宫，专论五行，不论十干，木火阳也，金水，阴也，故云阴死阳生，阳死阴生，非所以论十干之阴阳也，水生於申，不论壬癸，以癸作用，运行申酉地不死，即其明证，(说详子平粹言)，申宫水之生地，壬水长生，即是癸水长生，母旺子相，不旺自旺，水旺则不劳印生，月令庚金临官，刚锐之气，非取丁火制金不可，用丁火不能无甲为佐也。

八月酉辛虚灵，非顽金可比，正金白水清之时，取辛为用，丙火佐之，名水暖金温。

癸水清润，辛金虚灵，金白水清，相得益彰，丙火为佐，调候之意也。

如丙辛隔位同透，主科甲有准，即风土不及，亦不失异途封职，或丙透辛藏，不过贡监衣衿。

丙辛并用，最忌合化，两失其用，故透干必须隔位，或一透一藏，此为财印并用之要诀。

或柱中戊己太多，塞水埋金，定是平常人。

癸水见壬水同透，则用官煞，否则，无用戊己之法，清灵之气，不宜克抑，总之，食伤财重则用印，印重则用食伤与财。

九月戊土司权，癸水失令无根，专用辛金，(发水源)，次用癸甲，(癸水滋甲制戊)，有辛，水乃得母，有癸，木乃有根。

癸水清润之体，不宜戊土克制，见戊，宜甲木为救，然九月戊土司权，癸水失令，甲木亦枯，用辛生癸，更须癸水滋甲，(比肩生伤官)，方能制戊之功，主要之用，在於辛金发水源，时值土旺，甲木为不可缺之辅佐也。

三冬癸水总论

十月癸水，最忌支成木局，泄散元神，故旺中有弱，专用庚辛生发。

十一月癸水，严寒冰冻，癸禄庚死，金水无交欢之象，专用丙火解冻，不致变雨为雪，结露为霜，方用辛金滋扶，然无丙火，辛亦不妙，如丙透辛透，金温水暖，两两相生，科甲显宦，此理至验。

十二月癸水，落地成冰，万物不能舒泰，专用丙火解冻。
