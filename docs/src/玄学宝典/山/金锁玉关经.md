---
title: 金锁玉关经文
editLink: true
---

混沌初开立五方，乾坤日月布三纲。

周天方象排星斗，天清地浊理阴阳。

风云雷雨皆虚气，山岗水阔有良方。

乾天坤地分高下，置成顺理逆纲常。

排成甲子周天地，配合男女两成双。

四时八节分昼夜，九宫八卦接天罡。

五行颠倒推千转，水火木金土中央。

一百二十诸神煞，九十四位吉凶将。

几位年并月方利，几位日吉与时辰。

乾山艮水人丁旺，巽上满墀大吉昌。

离上来龙临坟位，子孙代代出文章。

田庄人口年年盛，衣紫腰金佐朝纲。

门前曲曲弯弯过，世世荣华又远昌。

西北路上气昂昂，此地名为吉庄扬。

家家兴隆多富贵，四下平整是天堂。

前高后低难长久，后高前低广丁财。

东低西高名逆地，水流震宫不相当。

显然流去无妨碍，亦主人丁窜远方。

东高西低为顺地，定主后代出贤良。

强然不动皆富贵，后代儿孙出栋梁。

宅后池塘主贫乏，又主无嗣腹嗽肠。

当门冲水伤五箭，定主痨伤有灾殃。

若然冲破二位上，后代淫乱没主张。

巽上取水难长久，虽然富贵不为祥。

宅后污地为绝地，东北两箭最难防。

却然富贵无多载，五年之后定有伤。

后高前低为上吉，壬子旺相进牛羊。

资产仓库皆充足，富贵荣华大吉昌。

后有丘陵前有污，弯弯曲曲透长江。

进财添丁牛羊旺，子子孙孙福寿长。

四边低洼正中高，水流四下杀人刀。

纵然四下成龙虎，二十四年主抛失。

门前有石倒尘埃，贼盗临门殃愁怀。

官事口舌年年有，神箭难防暗射来。

四边高广正中低，此地名为地狱池。

家门衰败难为厚，阴盛阳衰事渐亏。

前窄后宽盛足夸，家道兴隆定富华。

子孙昌盛临官服，田园丰厚足桑麻。

前宽后窄不须言，定主家乏卖尽田。

儿孙逃出他方去，只因口大犯凶拳。

风雷高广天泽低，有粮有谷足生意。

出门车马皆随足，儿孙代代做官厅。

左伸右缩最为良，艮上来龙丁财祥。

应行人仪家和顺，后代儿孙紫衣郎。

猪中牛马成群走，四十年后渐渐扬。

子午足足主宽怀，年年进禄广招财。

见官得喜方化吉，一世衣禄笑颜开。

显然富贵田财旺，后代不脱子孙来。

玄武高来朱雀低，门前几道九龙池。

东青龙来西白虎，福寿双全不孤凄。

两边流水冲中间，前高后窄定招难。

人高财散招官事，男为盗来女耍顽。

水浇孤村去又来，其中妙诀实难猜。

世人不识其中妙，山旺人丁水旺财。

三山玄武气昂昂，水流东去复朝堂。

路冲坤道通来往，不做公侯做栋梁。

宅后青山数丈高，前面池塘起波涛。

东南流水滔滔滚，九重直上做班僚。

去水来山福寿全，绕腰金带出美贤。

若得来龙正穴上，代代儿孙出魁元。

辰卯青山申未墀，乾涛坎丘福寿全。

丙丁曲水朝共向，绿袍象带拜丹墀。

酉上高岗卯上低，午边广阔后污池。

男女内乱无高下，房中寡妇受孤凄。

地方广阔四边平，任定立宅去安营。

不问来山并去水，家道兴隆百事吉。

营后沟河总不宜，儿孙流落走东西。

阴人眼目受残害，少吃无穿受孤凄。

草木鲜明色又佳，中间立宅万人夸。

此地名为龙穴地，安营立宅见荣华。

百事如意家道盛，左右邻田买进家。

不信挖出三四尺，轻肥前狭后萱华。

坟前穿道最难当，儿孙流落走远方。

总然存在皆贫乏，二十年后破败家。

地如馒头四下低，四下流水透长溪。

高岗岭上难成立，造房安营切莫宜。

八风吹散人丁绝，错认时乖时运低。

水透青山世所稀，龙盘虎绕两相宜。

玄武如峰高数丈，中间一块作坟墓。

多生聪明伶俐子，庄田牛马库金资。

此地两边生瑞气，二十年中跃龙池。

鸡卯相争最为良，挖深三尺见龙塘。

不信左右龙骨在，前窄后宽甲鳞藏。

立宅安营是富贵，定生贵子挂金榜。

时师岂晓玄中妙，紫气昂昂远四方。

顺着山岗葬座坟，腾蛇血地主贫穷。

田产卖尽他乡去，儿孙痴腿眼睛昏。

坟前两修厥头沟，营后弯弯土一丘。

东西若有人行道，儿孙强暴不温柔。

此地名为牯牛地，凶横年年祸事愁。

不信挖出观仔细，一双石子在里头。

平地三墩势若峰，更兼震卯与来龙。

北有山岗西有道，中间一块作坟墓。

此局金鸡抱蛋地，定主富贵出英豪。

不信其中生瑞气，挖深三尺出铜瞧。

宅后人家势若峰，犹如交椅一般同。

立宅安营多富贵，圣子贤孙保朝封。

芷风聚气真是妙，紫气腾腾四方飘。

森森树木绕山岗，一弯流水造长江。

东西龙虎相连接，坡地安营大吉昌。

藕池莲地人难识，子孙兰桂名声香。

不信挖出现仔细，藤根九尺有余长。

地似鼓形最可奇，如若在此作坟墓。

何用山来并去水，发福兴隆百事宜。

玄武高来朱雀低，若有福人葬此地。

田园六畜人丁旺，后代儿孙做紫衣。

前后又无山共水，因何荣华福寿齐。

不信挖出三四尺，一团阳气跃光起。

平川之地有山岗，山岗安营大吉昌。

东面若有神堂庙，儿孙必定广田庄。

惟忌逆水伤人箭，后代儿孙主败亡。

住宅安营莫避阳，避阳阴气不相当。

却然富贵难保后，常常孤妇守空房。

造房立营莫向东，向东水流去无踪。

虽然目下无灾害，三十年中定主凶。

立宅安营莫向西，坤申逆水最难医。

虽然富贵无多载，定主近亡四败离。

立宅安营莫向北，向北主家鬼神哭。

少年衣服都属脊，财败人亡主破屋。

立宅安营向东南，万物朝阳气轩昂。

后要栽松前栽柳，四边围护内安康。

家常平安人安乐，祖遗沙水子孙昌。

莫来山水临官照，福来无穷渐渐扬。

青龙乙脉起峰豪，丙丁潮水又相招。

庚辛位上蛇形露，壬癸山峰重重高。

戊己位上安一墓，儿孙将相出英豪。

此地名为四相地，安营立宅最为高。

东南广阔微峰墀，艮前朝港最可宜。

泽西弯曲离边统，任君立宅做坟墓。

此地名为凤凰地，朝阳春色四时奇。

有福凤凰身上葬，儿孙代代穿紫衣。

丙上沟渠丁上流，辛酉青龙发动舟。

四下厥沟为四足，名为龟地好兴楼。

不问居住并下葬，儿孙强盛足田畴。

猪羊牛马成群走，荣华富贵出诸侯。

玄武高来丘陵怀，有水有库有余财。

山水相交为上吉，一弯流水去又来。

此地名为狮子地，儿孙执笏拜金阶。

住宅安营向东南，去水流山仔细看。

院里水从长巽出，井泉须向卯边潜。

开门莫负天罡诀，三五六七祸如山。

又如财门四六七，家和子孝父心安。

正屋面前偏一墙，莫呼风箭透门堂。

天文地理休违拗，九宫八卦定阴阳。

安营立宅不忌方，不论平地与山岗。

不问郭璞天罡诀，百般安营家道昌。

岂晓连年惹祸殃，方知郭璞有阴阳。

此地皇子多吉庆，莫人知晓泄天机。

安营立宅不用师，不论山岗与高低。

只要年向月方利，论何阴阳妙诀师。

家财破败人口伤，说他时乖命运低。

本付天机真妙诀，恐他到后错推寻。

故得金锁重重论，扫尽世人无细心。

认得天文与地理，方知妙诀值千金。

金锁玉关非容易，熟悉牢记莫当轻。

仙家传授真口诀，细细参评要当心。

穷困不过十三载，看他家败又损丁。

透出青山世所稀，龙盘虎居两相宜。

前面天池如月样，西南丘陵乱箭堆。

朝城后转贪狼势，玄武昂昂文武归。

师人若识玄中妙，中间一块作坟地。

多生聪明贤进士，儿孙必到凤凰池。

紫气昂昂远四方，安营立宅最为良。

左右无冲后无箭，田园茂盛子孙昌。

平川之地没山岗，踏看坟墓取妙方。

但看坟墓高才用，七九惟要水流长。

会看远山并近水，龙吟虎啸两相当。

八方周围寻戊己，向近子午定山岗。

雷上波涛总不宜，风吹疯瘫受孤凄。

家门衰败难为厚，儿孙脱逃走东西。

不请名师另安葬，定然贫乏不相宜。

三叉河口葬个坟，水流左右要相应。

时师不识玄中妙，三十年后出贵人。

坟田中间又葬坟，不知坟是何家人。

若是葬入他家祖，定然存亡两不灵。

丧家若不伤人口，葬后不久死师人。

坟前坟后两家当，人行左右实可伤。

贫穷不过十三载，看他家破又人亡。

墓前改葬最不良，必主儿孙四散逃。

可恨师人无眼力，占他风水两相调。

宅后沟河活水流，左蟠右绕有刚柔。

前面若有波涛流，富贵荣华永不休。

人家宅后有池塘，虽然富贵已不祥。

定生风流浪荡子，二十五年主败亡。

人家住宅要朝阳，玄武必要护峰场。

前扬后遮要吉庆，自然富贵足田庄。

前面无遮朱雀低，后围无护玄武虚。

前后相遮多吉庆，自然家道足丰余。

营后池塘最不宜，定主儿孙四散离。

凶灾破败伤人口，早请名师择地移。

青龙乙脉起峰豪，丙丁潮水又相招。

庚辛位上蛇形露，壬癸山峰重重高。

戊己中央立一墓，儿孙将相出英豪。

此地名为四相地，安营立宅最为高。

一看风水清其贵，二看行藏地心良。

三看时日为第一，四择高师理阴阳。

五看山家当立墓，六遇山人选地方。

七逢天地开通日，八忌瘟期少日光。

九选星神来到位，十要临时没暗伤。
