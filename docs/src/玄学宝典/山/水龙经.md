---
title: 水龙经
editLink: true
---

## 《水龙经》序（一）

大鸿氏所传地理之书，惟《归厚录》最着，世多有之。

此《水龙经》五卷，绝无见者。

不知向时入玉峰席氏质库，其人得重价以去，遂置不取。

逮质库易主，杂乱字纸中，余发覆得之，识为秘本，常皮行笈卜兆，相居颇得其用。

念世止有此本，恐遂沦失，且原书多有颠倒错互，及脱句讹字，并妄添作书姓名杨筠松、刘伯温之类。

因概加厘正，重录一过，而以原书仍归清河氏。

尝出以示云间为水龙家言者，如张式之，王理光辈，咸诧叹为仅见，各钞录以去。

亦可知其书之足贵重已矣。

余考山龙水龙，从古各判在《诗》。

《公刘》之篇“涉则在{山献}，乃陟南冈”，则视山龙之法也；“观其流泉，芮鞫之即”，则视水龙之法也。

而定之方中，亦以升墟降观对举，则知混合为一者，乃后人浅说而非古法，安得以是为大鸿之创见也乎?独是古法既莫传，而历史艺文志咸以其术为形家者言何居，岂非度

地之法，全在辨形。

山之形，尚烦登涉眺望，复岭重冈，难于移远即近。

若水之形，显呈地上，溯沿回游，百里一览，乃犹有以斜为正，以锐为围，误世戕人者不鲜。

然则据书论境，要归无用，惟夙具神解，兼殚苦功，乃能升堂入奥。

此大鸿于书中数以神而明之，知所变通为言欤?又书中极重三元九宫，而天元心法，余求之数十年，迄无善本，知大鸿之学，所不传者政多矣。

大鸿与云间陈、夏诸名士游最善，于书无所不窥，孤虚、遁甲、占阵、候气，下至翘关、击刺，皆精究之，又能隐形飞遁。

故世言玉笥先生起绍兴时，必欲与共事，邀致之，固密室。

一夕失所在，健骑四出迹之，无有也。

意其为知几审微、远举绝尘之士。

而余见玉峰卧龙山人葛芝《送大鸿北游叙》有曰：“蒋子志士也。

是役也，宁饥寒之是驱，不虞之是惧，盖将涉淮泅，历邹鲁，倘徉于渔阳上谷之间。”夫淮泗，韩侯之所游钓、文成所从受书地也；邹鲁之国，孔宫之钟鼓无恙、阙里之揪根犹存也；’渔阳上谷，耿宾、吴汉中兴勋业所由起也。

蒋之驱车其间，慨然必有所得矣。

葛君之言如是，则又似怀材欲试、有投石横草之思者。

将其人固多奇，着书立言特其余事，而为形家之学，又其余之余乎？并志之以俟考云。

丁亥鹤市迓亭程穆衡识。

## 《水龙经》序（二）

自鸿蒙开辟以来，山水为乾坤二大神器，并雄于天地之间。

一阴一阳，一刚一柔，一流一峙，如天覆地载，日旦月暮，各司一职。

后世地理家罔识厥旨，第知山之为龙，而不知水之为龙。

即有高谈水法者，亦唯以山为体，以水为用，至比之兵之听将，妇之顺夫。

于是山之名独尊，而水之权少细，遂使平阳水地，皆弃置水龙之真机，而附会山龙之妄说，举世茫茫，有如聋馈，此非杨曾以来未晰此义也?古人不云乎，“行到平阳莫问龙，只看水绕是真龙”；又云“平阳大地无龙虎，漭漭归何处?东西只取水为龙，扦着出三公”，其言之晓畅条达，隐隐在人耳目问，人自不之察耳。

至其裁制格法实鲜，专书发挥未备，卒使学者面墙，无径可入。

是岂以山之结构有定，水之运动无穷，人苟知水龙作法，将大地山河随所指顾，不难握神机而参造化，故引而不发，为造物借此秘奥欤?夫高高在上，哀此下民，亦欲使千古不传之蕴，宣露一时。

苟知而不以告人，为不仁；告而不以实，为不信，予不揣固陋，欲为后此通人彦士执留前驱，因无极之传，发抒要妙，尽泄杨公之诀，俾荡然大辟。

以山龙属之高山，以水龙属之平壤，二法判然而不相合。

不惮大声疾呼，以正告天下有识之士，间以信之，从来迷谬，于焉洞豁。

予虽自喜其阐明之非偶，而且恐恐焉惧冒阴阳之愆，又何敢贪天之功以为己力也?

方予初传水龙之法，求之古今文献，茫无显据。

乃得幕讲禅师《玉镜经》《千里眼》诸书，于入穴元机始有符契。

未几，又得《水龙经》若干篇，乃叹平阳龙法未尝无书，但先贤珍重，不肯漫泄于世尔。

因无刊本，间有字句之讹，用加校嫩这次，编成五卷。

一卷明行龙结穴大体支干相乘之法，二卷述水龙上应天星诸格；三卷指水龙托物比类之象，四卷明五星正支穴体吉凶大要，五卷义同四卷而纵横言之。

一、三、四卷得之吴天柱先生，二卷得之查浦故宦家，五卷觅之吾郡，最后待。

作者姓名，或有或无。

其言各擅精义，互见得失。

合而观之，水龙轨度无逾此矣。

学者以此为体，而更以三元九宫易卦乘气为用。

譬之大匠，水龙者{木便}楠杞梓，而三元九宫则方圆绳墨也：譬之丹家；水龙者鼎器药物，而三元九宫则精莹火候也。

名材不搜，公输无所施其巧；铅汞不备，伯阳无以运其神。

故天元心法，诚为到矣，而是书又曷可少乎?经之为名，不可漫加，兹故因而不革，实可藏之匮石室，与青囊狐首并垂不朽、，后之学者，苟非有过火之福，天牖其衷；示获见此书也。

希世之宝，唯有德者当之。

尚其知敬也欤？尚其知惧也欤?

杜陵蒋平阶大鸿氏题于丹阳之水精庵

## 《水龙经》总论

此卷专明水龙支干之理。

盖以通行大水为行龙，而谓之干；以沟渠小水为割界，而谓之支；穴法取支不取干，犹之高山起伏、重岩叠嶂之中，反无真结，而老龙发出嫩枝，始有结构也。

篇中主意，尝以干龙绕抱，取气形局形；以支龙正合交会，取内气孕育；其于水龙之理论之，特为美备。

盖大江大河虽有弯抱，其气旷渺；与墓宅不亲，断难下手。

须于其旁另有支水作元辰，绕抱成胎，则七气内生，并大水之气脉，皆收揽而无余，斯为大地。

予观旧家名冢；支川小于，首尾通流，其形曲折干转，但得龙腹穴全，虽无内堂界水，亦得大发。

其小支尽处，或一水单缠，或双流界抱，深藏婉丽，统秀钟灵。

世家大族，所在都有，不必尽论外局，其福力已不可限量。

故此书不可尽拘。

然小干无支，其局虽大，必须久而后应，终难骤发。

支龙无干，其效虽捷，而气尽易衰，不能绵远。

究不若支干相扶之地，可希旦夕之功，而亦可期代兴之泽也。

然则，此书之义，其可废而不察钦?至所重在特朝之水，迎秀立穴。

此虽正论，然必欲其迎秀入朝，犹是一偏之论。

盖水龙妙用，只在流神曲秀生动，化机自呈。

前后左右，无往不宜，顺逆去来，随方协应。

以予所见，凡以坐向首尾，为驾驶有权，或左或右，皆未免偏于公位耳。

若湖荡龙法，则此书皆取众水环聚，盖即仿山龙因式眠倒星辰之说也。

果如此图局法，固妙，但予遍观吴楚之地三江五湖巨浸多矣，求合此等因式；百无一遇；亦在通其说以会其意尔。

必按图索骤，毋乃太愚乎？

要之；湖荡之派，亦当深明支干。

盖大荡即名大干，必须于旁又求支水立穴，然后发福可期。

若只取大荡，阳宅尚有归收，阴墓必难乘按。

其借外砂包护，亦即支干之法而变用之者也。

至于水龙作用，全在八卦三元，江河湖荡，其归一也；不精此义，纵得合格大地，未免求福，而反受其祸，此又乾坤之秘要，圣哲之心传，而非作书者所能知也一。

此书作者；不著姓名，大约近代人手笔。

其每篇立论，未免尚存流俗之见；予以文干定说，为水龙第一义，故节取其图，列之首卷。

若一一泥乎其说，则于真实际分；反致河汉。

是贵学者之善绎此书耳。

大鸿氏笔记。

## 气机妙运论

太始惟一气耳。

究其所先，莫先于水。

水中滓浊，积而成土。

水土震荡，水落土出，山川以成。

是以山有耸翠之观，而水遂有波浪之势。

《经》云：“气；者，水之母；水者，气之子，气行则水随，水止则气畜。子母同情，水气相逐，犹影之随形也。”

夫气一也，溢于地外而有迹者为水，行于地中而无形者为气。

水其表也。

气其里也，内外同流，表里同运，此造化自然之妙用。

故欲知地气之趋东趋西，即水之或来或去，可以得其概矣。

故观气机之运者，必观诸水。

川上之叹；宣圣所以见道于逝者乎?然行龙必有水辅，止龙必有水界，行龙气者唯在于水，故察其水之自来，即以知龙气发源之始。

止龙气者亦在乎水，故察其水所交会，即以知龙气融结之处。

《经》云：“界水则止。”

又曰：“外气横行，内气止生。”

旨哉斯言欤！

夫天地之气，阴与阳而已。

《易》曰：“一阴一阳之谓道。”

又曰“阴阳互藏其宅，动静互为其根；阴阳相擅，万物化醇。”

郭子有云：“独阳不生，独阴不成。”

阴阳合德，而生成之功备。

故山脉之峙，水脉之流，各有阴阳。

水者阳也，山者阴也，二者交互，不可须臾离也。

地脉之行，藉水以导之；地脉之止，藉水以凝之。

既能导其行，又有凝其止者，何也?盖外气既与内气复合，二气相荡而成物，犹夫妇交媾而有生育之功也。

阳为雄，阴为雌，阳以畜阴，阴以含阳，即雌雄相会，牝牡相媾之情也；故曰：阴阳相见，福禄永贞；冲阳和阴，万物化生。

此天地自然之化机也。

合而言之，混沌之体，即万物统体一太极之妙用；分而言之，随物之物，又万物各具一太极之元奥也。

知太极之理，则可以悟化机之妙；知化机之妙，则可以语形象之学矣。

## 自然水法歌

水法最多难尽述，略举大纲释迷惑。

世传封例千数家，彼吉此凶行不得。

自然水法君须记，无非屈曲有情意。

来不欲冲去不直，横不欲反斜不急。

横须绕抱及弯环，来则之元去屈曲。

澄清（氵亭）畜甚为佳，倾泻急流何有益?

八字分开男女淫，川流三派业将倾。

急泻急流财不聚，直来直去损人丁。

左射长男必遭殃，右射幼子受灾伤。

若还水从中心射，中房之子命难长。

扫却罗城子息少，冲心射胁孤兼寡。

反跳人离及退财，卷帘填房与人赘。

澄清出人多俊秀，污浊生子多愚钝。

大江汪洋万顷田，暗扶爵禄食五鼎。

池湖凝聚卿相职，汪洋水朝贵无敌。

飘飘斜出是桃花，男女荒淫总破家。

生人出入好游荡，终朝吹唱逞奢华。

屈曲流来秀水朝，定然金榜有名标。

水如流去无妨碍，财丰亦主官高达。

水法不拘去与来，总须屈曲去仍回。

三回五转来顾穴，悠悠眷恋不忍别。

何用九星并八卦，生旺死绝皆虚说。

述此一篇真口诀，读者胸中须透彻。

莫惑时人封例言，祸福有无当自别。
