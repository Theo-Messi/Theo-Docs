---
title: 阳宅十书
editLink: true
---

## 一、【阳宅十书——论宅外形】

人之居处，宜以大地山河为主。

其来脉气势，最大关系人祸福：最为切要。

若大形不善，总内形得法，终不全吉。

故论宅外形第一。

阳宅来龙原无异， 居处须用宽平势。

明堂须当容万马， 厅堂门庑先立位。

东厢西塾及庖厨， 庭院楼台园圃地。

或从山居或平原， 前后有水环抱贵。

左右有路亦如然， 但遇返跳必须忌。

水木金土四星龙， 此作住基终吉利，惟有火星甚不宜， 只可剪裁作阴地。

倘有卓笔及牙旗， 耸在外阳方无忌。

更须水口收拾紧， 不冝太迫成小器。

星辰近案明堂宽， 案近明堂非窄势。

此言住基大局面， 另有奇特分等第。

凡宅左有流水谓之青龙，右有长道谓之白虎，前有污池谓之朱雀，后有丘陵谓之元武，为最贵地。

凡宅东下西高，富贵英豪，前高后下，绝无门户。

后高前下，多足牛马。

凡宅不居当冲口处，不居寺庙，不迁祠丶窑冶丶官衙，不居草木不生，不居故军营战地，不居正当水流处，不居山脊冲处，不居大城门口处，不居对狱门处，不居百川口处。

凡宅东有流水达江海，吉，东有大路贫，北有大路凶，南有大路富贵。

凡宅树木，皆欲向宅吉，背宅凶。

凡宅地形卯酉不足，居之自如。

子午不足，居之大凶；子丑不足，居之口舌：南北长，东西狭：吉。

东西长，南北狭，初凶后吉。

凡宅居，滋润光泽阳气者吉，干燥无润泽者凶。

凡宅居，前低后高，世出英豪。

前高后低，长幼昏迷。

左下右昂，长子荣昌。

阳宅则吉。

阴宅不强。

右下左高，阴宅丰豪。

阳宅非吉。

主必奔逃。

两新夹故，死须不住。

两故夹新，光显宗亲，新故俱半，陈粟朽贯。

凡宅或水路桥梁，四面交冲者，使子孙怯弱，主不吉利。

凡宅门前不许开新塘，主绝无子，谓之血盆照镜。

门稍远可开半月塘。

凡宅门前不许人家屋箭来射，主岀子孙忤逆不孝。

凡宅门前不许见二三四尺红白赤石，主凶。

凡宅屋后见拍脚山，岀淫妇通僧道。

凡宅门前有探头山，四时防盗。

若在屋，岀军贼之人。

凡宅屋后或有峻岭道路，或前冲后射，主岀军贼之人。

凡宅屋后不要绝尖尾地，主绝人丁。

门前屋后，方圆大吉。

凡宅门前不要朝垂飞水，返背者是也。

主岀淫乱之妇。

凡宅门前见水声悲吟，主退财。

凡宅门前忌有双池，谓之哭字。

西头有池为白虎开口，皆忌之。

凡宅门前屋后见流泪水，主眼疾。

凡宅门前朝平圆山，主吉。

凡宅门前屋后，沟渠水不可分八字及前后水岀，主绝嗣败财。

凡宅井不可当大门，主官讼。

凡造屋切忌先筑墙围并外门，主难成。

《八方坑坎歌》

丑低投軍号阵中，艮低伂巫残患人。

寅低狼伤并虎咬，他乡外死甲上坑。

卯地有潭伤眼目，乙辰有水患秃风。

巽地坑池官司败，阳短阴山岀暗风。

午丙有坑火灾显，未丁坑下痨嗽人。

酉方坑下家贫窘，戌亥蛇腰鬼贼受。

壬子有弯绝后嗣，祸福如同在掌中。

《何知经》又称《何知章》

何知人家贫了贫，山走山斜水返身。

何知人家富了富，员峰磊落皆朝护。

何知人家贵了贵，文笔秀峰当案起。

何知人家岀富豪，一山高了一山高。

何知人家破败时，一山低了一山低。

何知人家岀孤寡，琵琶侧扇孤峰邪。

何知人家少年亡，前也塘兮后也塘。

何知人家吊颈死，龙虎颈上有条路。

何知人家少子孙，前后两边高过坟。

何知人家二姓居，一边山有一边无。

何知人家主离乡，一山主窜过明堂。

何知人家岀做军，枪山坐在面前伸。

何知人家被贼偷，一山走岀一山钩。

何知人家忤逆有，龙虎山斗或开口。

何知人家被火焼，四边山脚似芭蕉。

何知人家女淫乱，门对坑窜水有返。

何知人家常发哭，面前有个鬼神屋。

何知人家不旺财，只少源头活水来。

何知人家不久年，有一边兮无一边。

何知人家受孤栖，水走明堂似簸箕。

何知人家修善果，面前有个香炉山。

何知人家会做师，排符山头有香炉。

何知人家岀跏跛，前后金星齐带火。

何知人家致死来，停尸山在面前排。

何知人家有残疾，只因水带黄泉人。

何知人家宅少人，后头来龙无气脉。

仔细相山并相水，断山祸福灵如见。

千形万象在其中，不过此经而已矣。

《宅忌架桥梁歌》

一桥高架宅厅前，左右相同后亦然。

不岀三年并五载，家私荡尽卖田园。

此法屡验故特标为一诀。

《阳宅外形吉凶图说》

此宅左短右边长，君子居之大吉昌。

家内钱财丰盛富，只因次后少儿郎。

右短左长不堪居，生财不旺人口虚。

住宅必定子孙愚，先有田蚕后也无。

昔日周公相此居，丑寅空缺聚钱资。

家豪富贵长保守不遇仙人怎得知。

辰巳不足却为良，居之家豪大吉昌，若是安庄终有利，子孙兴旺足牛羊

仰目之地岀贤人，庶人居之又不贫。

子孙印绶封官职，光显门庭共九卿。

中央高大号圆丘，俢宅安坟在上头。

人口资财多富贵，二千食禄任公候。

坎兑两边道路横，定主先吉后有凶。

人口资财初一胜，不过十年一时空。

此宅俢在涯水头，主定其地不堪修。

牛羊尽死人逃去，造宅俢茔见祸由。

前狹后宽居之稳，富贵平安旺子孙。

资财广有人口吉，金珠财宝満家门。

前宽后窄似棺形，住宅四时不安宇。

资财破尽人口死，悲啼呻吟百叹声。

西南坤地有丘坟，此宅居之渐渐栄。

若是安庄并造屋，儿孙辈辈主兴隆。

此宅卯地有丘坟，后来居之定灭门。

遇师不辨吉凶理，年久坟前缺子孙。

此房正北有丘坟，明师安庄定有名。

君子居之官岀禄，庶人居之家道荣。

前后有丘不喜欢，安庄俢造数余年。

此宅常招凶与吉，得吋富贵失时嫌。

此居乾地有丘陵，俢宅安庄渐渐兴。

女人入宫为妃后，儿孙以后作公卿。

此宅前后有高沙，居之依师不为差。

田财广有人多喜，处处谈扬道富家。

西高东下向北阳，正好修工兴盖庄。

后代资财石崇富，満宅家眷六畜强。

此宅方园四面平，地理观此好兴工。

不论宫商角征羽，家豪富贵旺人丁。

此宅观灵取这强，却因辰已有池塘。

儿孙旺相家资盛，兴小败长有官防。

前后高山两相宜，左右两边有沙池。

家豪富贵多年代，寿命延年彭祖齐。

此宅左右水长渠，久后儿孙福禄齐。

禾麦钱财常富贵，儿孙聪俊胜祖基。

左边水来射午宫，先初富贵后贫穷。

明师断尽吉凶事，左边大富右边穷。

此屋西边有水池，人若居之最不宜。

牛羊不旺人不吉，先富后贫少人知。

西北乾宫有水池，安身甚是不相宜。

不逢喜事多悲泣，初虽富时终残疾。

后边有山可安庄：家财盛茂人最强。

若居此地人丁旺，子孙万石有余粮。

前有大山不足论，不可安庄立坟茔。

试问明师凶与吉，若居此地定灭门。

此宅后边有高冈，南下居之第一强。

子孙兴旺田蚕胜，岁岁年年有陈粮。

此宅四角有林桑，祸起之时不可当。

若遇明师重改造，免教后辈受栖惶。

此宅前后有坟林，凡事未通不称心。

家财破败终无吉，常有非灾后又侵。

左边孤坟莫施工，此地安庄甚是凶。

疾病缠身终不吉，家中常被鬼贼侵。

此宅右短左边长，假令左短有何妨。

后边齐整方圆吉，庶人居之出贤良。

东北丘坟在艮方，成家立计有何妨。

俢造安庄终迪吉，富贵荣华世世昌。

左短右长却安然，后面夹稍前面宽。

此地修造人口吉，子孙兴旺胜田蚕，

此宅东边有大山，又孤又寡又贫寒。

频遭口舌多遭难，百事先成后求难。

此地观之有何如，前山后山不堪居。

家贫孤寡出贼子，六畜死尽祸有余。

中央正面四面高，修盖中宅福有余。

牛羊六畜多兴旺，家道富贵出英豪。

四面交道主凶殃，祸起人家不可当。

若不损财灾祸死，投河自缢井中亡。

此地只因道左边，久住先富后贫寒。

贵重之人络迪吉，君逢贱者离家圆。

两边白虎生灾殃，百事难成有死伤。

贼人偷盗钱财破，又兼多讼被官防。

此宅东北斜道行，宅西大道主亨通。

虽然置下家财产，破财一时就灭倾。

宅东流水势无穷，宅西大道主亨通。

因何富贵一齐至，右有白虎左青龙。

朱元龙虎四神全，男人富贵女人贤。

官禄不求而自至，后代儿孙福远年。

宅前有水后有丘，十人遇此九人忧。

家财初有终耗散，牛羊倒死祸无休。

宅前林木在两傍，乾有丘埠艮有冈。

若居此地家豪富，后代儿孙显名杨。

西来百水向东流，东显长河九曲沟。

后

高绵远儿孙胜，禾谷田蚕岁岁收。

前边左右有丘陵，后面东道远平平。

巽地开门家富贵，不冝兑路子孙冲。

住宅西南有水池，西北丘势更相宜。

艮地有冈多富贵，子孙天锡著罗衣。

南北长河丈宽平，东岭西冈三两层。

左右宅前来相顾，儿孙定岀武官人。

东西宽大两头尖，岭上安坟不足看。

此地若无前后势，家中男女众人嫌。

林中不得去安居，田宅莫把作丘坟。

田蚕岁岁多耗散，宅内惊忧鬼成精。

两边低下后边高，妇人守寡受勤劳。

多招接脚并义子，年深优自岀贫消。

乾地林木妇女淫，沟河重见死佳人。

坤地水流妨老母，子孙后代受孤贫。

庚辛壬癸有坟林，可取千株郁郁林。

正对宅舍六十步，儿孙换改旧家门。

寺庙丘坟切要知，不分南北芖东西。

离宅未有一百步，已后伤人杀子孙。

凡阳宅宜

一：左短右长吉，右短左长凶。

二：丑寅空缺吉，辰已不足良。

三：前狹后宽吉，前宽后窄凶。

四：乾地有陵吉，前后有坟凶。

五：四周方圆吉，左右斜倚凶。

六：左右长河吉，西边有池凶。

七：后面有山吉，乾宫有池凶。

八：四周高丘吉，四边交道凶。

九：四神具备吉，前山后山凶。

十：南北宽平吉，东西两尖凶。

十一：乾林莫建屋，林中不安居等等。

此个明堂岀寡娘，少年眼疾堕胎亡。

痨瘵气疾人丁有，流水儿孙实可伤

青龙若有二山随，其家养女被人迷。

招郎义子其家破，不出军时有匠贼。

白虎若见二山随，岂教妇女被人迷。

二姓之家来合活   忤逆人家媳骂姑。

门前若有玉带水，高官必定容易起， 岀人代代读书声   荣显富贵耀门闾。

孤树当门人不知，家招寡母哭声悲。

二姓同居招女婿，血财捐尽又瘟迷。

门前若有双巴树，断定二姓同居住。

大富之家招二妻，孤翁寡母泪沾衣。

门前三塘及二塘，必啼孤子寡母娘。

断出其家真祸福，小儿落水泪汪汪。

若见鹅颈鸭颈前，淫乱风声处处传。

孤寡少年不岀屋，男瘸女跛不堪言。

明堂三尖并四尖，断他致死祸淹淹。

定岀气泪及患眼，更兼脚疾甚难痊。

若见明堂三个角，瞎眼儿孙因此哭。

单传人口多少亡，气痛其家常不脫。

面前一山如人舞，家中定岀风颠子，时常妖怪入家门，手足之灾定不虚。

若见明堂似牛枙，定断其家会做贼。

瘟痯疾病不离门，少死人丁哭不绝。

若见明堂似蜓蚰，黄肿随身岀云游。

懒惰儿孙带脚疾，儿孙产难尽遭尤。

独树两枝冲上天，牵连官事惹扰煎。

断他年月无移改，坐向官主细滩言

门前大树有藤缠，断定牵连官事至。

攀扯相争入法场，只为奸情盗贼赴。

小屋孤峰三两交，迭迭重重寡婆招。

堕胎瞎眼此中岀，说与时师仔细消。

停丧破屋在面前，其家官事起连连。

常招怪物门庭入，血财尽死又瘟緾。

离乡之树头向外，定知落水遭徒配。

曲背跎腰瞎眼人，小鬼入家惊作害。

缢颈之树藤缠上，要在禄存方上见。

妇人口舌搅亲邻，遭瘟动火入黄泉。

空心大树在门前，妇人痨病叫皇天。

万般吃药皆无效，除了之时祸断根。

面前若见生土堆，堕胎患眼也难开。

寡妇少亡不岀屋，肓聋喑哑又生灾。

门前水分八字图，卖尽田园离乡土。

淫乱其家不用媒，定岀长小离房祖。

门前有路川字行，破财年年官事兴。

若然直射见明堂，三箭三男死却身。

前面水足及返飞，定主退妾又离妻。

瘸跛孤儿随母嫁，顺水淫乱主生离。

门前有路是火字，两也有塘少年死。

断就其家连泪哭，岁杀加临灾祸至。

前有塘兮后百塘，儿孙代代少年亡。

后塘急用泥填起，免得其后受祸殃。

此屋门前两口塘，为人哭泣此明堂。

更主人家常疾病，灾瘟动火事干连。

此屋若有大路冲，定主家中无老公。

残疾之人真是有，甸不暗箭射人凶

门前若见有小屋，官事临门来得速。

便见何年凶祸生，岁煞加临灾更毒。

此屋若在大树下，孤寡人丁断不君。

招郎乞子家中有，瘟灾怪物定交加。

小石当门多磊落，其家说鬼时时着，小口惊吓不须言，气绝聋哑人难觉。

此个人家品字样。

读书作馆起家庄。

人财大旺添田地，贵子声名达帝乡。

## 二、【阳宅十书——论福元】

目录

福元说

福元入掌纹起例说

野马跳涧诀

起男女上中下元诀

三元甲子福德宫定局

东四位宅图说并东四位生人用例

西四位宅图说并西四位生人用例

福元者何?即福德宫是也。

古人隐秘此诀，谓之伏位。

盖厥初太极生两仪，两仪生四象，四象生八卦。

故生人分东位西位，乃两仪之说。

分东四位西四位。

乃四象之说。

分乾、坎、艮、震、巽、离、坤、兑，乃八卦之说。

是皆天地大道、造化自然之理。

若福元一错，则东四修西，西四修东，吉星反变为凶星。

虽外形内形俱吉，皆无用矣。

关系最大，故论福元第二。

福元说

天地间不过一阴阳五行历法易数互相表里者。

历法以一百八十年为一大周天。

第一甲子六十年为上元，第二甲子六十年为中元，第三甲子六十年为下元。

此之谓三元。

配以洛书、九宫、八卦，一年属一宫。

洛书戴九履一，左三右七，二四为肩，六八为足，五独居中。

配合流年，一岁属坎，二岁属坤，迤次震三、巽四、中五、乾六、兑七、退八、离九。

生人之年值何卦，此卦即为福德宫。

而男中五则寄坤宫，女中五则寄艮宫，此之谓八卦。

匪惟宅元起例在此，其婚元起例、茔元起例，皆不外此。

八卦九宫是八卦之名实，在人生年福德，不在居宅。

盖宅但可谓八方，不可谓八卦。

若名八卦，止正南、正北、正东、正西坎离震兑四卦，乃四隅宅。

岂世所常有，而可名为乾、坤、艮、兑宅哉?惟识生年福德为八卦，则震、巽、坎、离福德为东四位生人，

乾、坤、艮、兑福德为西四位生人。

东四位则修震、巽、坎、离，西四位是修乾、坤、艮、兑。

而祸福末无差谬矣。

福元人掌纹起例说

八卦并中五惟九宫，掌纹支位则有十二，故去亥子丑三位不用，止用从寅至戌九位。

野马跳涧诀

野马跳涧走，从寅数到狗。

一年隔一位，不用亥子丑。

起男、女上中下元诀

上元甲子一宫连，中元起巽下兑间。

上五中二下八女，男逆女顺起根源。

弘治十七年甲子以前下元。

弘治十七年甲子以后上元。

嘉靖四十三年以后中元。

男上元甲子起一位即坎即寅。

中元甲子起巳位即巽。

下元甲子起兑位即申。

以上逆数，男五寄坤宫。

女上元甲子起五位即午即中。

中元甲子起二位即卯即坤。

下元甲子起八位即酉即艮。

以上顺数，女五寄艮宫。

先分上中下元，以跳涧诀数至何宫生人，即于此宫起游年八卦，数至吉星得地处，宜居住开门。

凶星宜碾磨猪圈之类。

起例的基本办法是男从所在福德官逆数，女从所在福德官顺   数。

明朝弘治十七年(公元 1504 年，甲子年)甲子以前为上元。

明朝弘治十七年甲子以后为中元。

明朝嘉靖四十三年(公元 1564 年，甲子年)甲子以后为下元。

男子在上元甲子起一位也就是坎官或说寅位。

在中元甲子起巳位亦即是巽宫。

在下元甲子起兑官亦即申位。

以上逆数，男逢五位(午位中官)则交通移至二位坤官。

女子在上元甲子起五位即午位即中官。

在中元甲子起二位即卯位即坤官。

在下元甲子起八位即酉位即艮官。

以上顺数，女逢五位(午位中宫)则变通移至八位艮官。

先分清上、中、下元，然后以《野马跳涧诀》数至属哪一官生人，即于此宫起游年八卦(即以变爻的方式来推导宅主人的命数与屋宅方位配合的吉凶)。

数到吉星所属的方位，便适宜于居住和开门；如果是凶星所属的方位，便只适宜于安置碾磨猪圈之类设施。

且如上元甲子，宅主甲寅年生，一宫寅上起甲子，逆数跳人离宫戌上起甲戌，艮宫酉上起甲申，兑宫申上起甲午，乾宫未上起甲辰，中宫午上起甲寅，是谓中宫生人。

中宫寄坤，以坤宫生人主之游年，起坤，天、延、绝、生、祸、五、六，福元、门路按图定之则吉。

且如上元甲子，宅母甲寅年生，五中宫午上起甲子，顺数乾宫未上起甲戌，兑宫申上起甲申，艮宫酉上起甲午，离宫戌上起甲辰，坎宫寅上起甲寅。

是谓坎宫生人主之游年，起坎，五、天、生、延、绝、祸、六，福元、门路按图定之吉。

且如中元甲子，宅主乙丑年生，就从中元甲子起巽，逆数乙丑到震，是谓震宅生人。

主之游年，起震；延、生、祸、绝、五、天、六。

福元、门路按图定之则吉。

且如中元甲子，宅母丙寅年生，就从中元甲子起坤，顺数丙寅至巽，是谓巽宅生人。

游年起巽，天、五、六、祸、生、绝、延。

福元、门路按图定之则吉。

客有诘予者，日：“子之以福元定东、西四位宅图也，信以人之生年为主，不以宅向为主矣。

若父年东四位生人，而子年则西四位；兄年西四位生人，而弟年又东四位。

则父宅子何以居?而兄宅弟何以居乎?”日：“此自有截路分房法在也。

凡宅，大门但取游年一法，应以家长为主。

然大门非能尽主一宅之兆。

由大门入，凡有一墙、一门隔蔽，皆当从所开门起。

且如至仪门处，便当从仪门算起，仪门外一层房已不在数内。

况居各院开各门，自是各随生年定居。

此一宅分各院之法。

即有一父四子八孙，亦惟各修其福德所宜。

震、巽、坎、离生人则修东四位一院，乾、坤、艮、兑生人则修西四位一院。

各修各居，何相悖之有?”客日：“唯唯。足解世说之惑。”

三元甲子福德宫定局

弘治十七年（1503）以后为上元（1504  1684  1864  2044）

甲子男坎女中（寄艮）      乙丑男离女乾

丙寅男艮女兑               丁卯男兑女艮

戊辰男乾女离               己巳男中（寄坤）女坎

庚午男巽女坤               辛未男震女震

壬申男坤女巽               癸酉男坎女中（寄艮）

甲戌男离女乾               乙亥男艮女兑

丙子男兑女艮               丁丑男乾女离

戊寅男中（寄坤）女坎       己卯男巽女坤

庚辰男震女震               辛巳男坤女巽

壬午男坎女中（寄艮）      癸未男离女乾

甲申男艮女兑               乙酉男兑女艮

丙戌男乾女离               丁亥男中（寄坤）女坎 1887

戊子男巽女坤               己丑男震女震

庚寅男坤女巽               辛卯男坎女中（寄艮）

壬辰男离女乾               癸巳男艮女兑 1893

甲午男兑女艮               乙未男乾女离

丙申男中（寄坤）女坎       丁酉男巽女坤

戊戌男震女震               己亥男坤女巽

庚子男坎女中（寄艮）      辛丑男离女乾

壬寅男艮女兑               癸卯男兑女艮

甲辰男乾女离               乙巳男中（寄坤）女坎

丙午男巽女坤               丁未男震女震

戊申男坤女巽               己酉男坎女中（寄艮）

庚戌男离女乾               辛亥男艮女兑 1911

壬子男兑女艮               癸丑男乾女离

甲寅男中（寄坤）女坎       乙卯男巽女坤

丙辰男震女震               丁巳男坤女巽

戊午男坎女中（寄艮）      己未男离女乾

庚申男艮女兑               辛酉男兑女艮

壬戌男乾女离               癸亥男中（寄坤）女坎

嘉靖四十三年（1563）以后为中元（1564  1744  1924）

甲子男巽女坤               乙丑男震女震

丙寅男坤女巽           丁卯男坎女中（寄艮）1927

戊辰男离女乾               己巳男艮女兑

庚午男兑女艮               辛未男乾女离

壬申男中（寄坤）女坎       癸酉男巽女坤

甲戌男震女震               乙亥男坤女巽

丙子男坎女中（寄艮）      丁丑男离女乾

戊寅男艮女兑               己卯男兑女艮

庚辰男乾女离               辛巳男中（寄坤）女坎

壬午男巽女坤               癸未男震女震

甲申男坤女巽               乙酉男坎女中（寄艮）

丙戌男离女乾               丁亥男艮女兑

戊子男兑女艮               己丑男乾女离

庚寅男中（寄坤）女坎       辛卯男巽女坤

壬辰男震女震               癸巳男坤女巽

甲午男坎女中（寄艮）      乙未男离女乾

丙申男艮女兑               丁酉男兑女艮

戊戌男乾女离           己亥男中（寄坤）女坎 1959

庚子男巽女坤               辛丑男震女震

壬寅男坤女巽         癸卯男坎女中（寄艮）1963

甲辰男离女乾               乙巳男艮女兑

丙午男兑女艮               丁未男乾女离

戊申男中（寄坤）女坎       己酉男巽女坤 1969

庚戌男震女震               辛亥男坤女巽

壬子男坎女中（寄艮）      癸丑男离女乾

甲寅男艮女兑               乙卯男兑女艮

丙辰男乾女离               丁巳男中（寄坤）女坎

戊午男巽女坤               己未男震女震 1979

庚申男坤女巽               辛酉男坎女中（寄艮）

壬戌男离女乾               癸亥男艮女兑 1983

万历五十二年（1623）以后为下元（1624  1804  1984）

甲子男兑女艮               乙丑男乾女离

丙寅男中（寄坤）女坎       丁卯男巽女坤 1987

戊辰男震女震               己巳男坤女巽

庚午男坎女中（寄艮）      辛未男离女乾

壬申男艮女兑               癸酉男兑女艮

甲戌男乾女离               乙亥男中（寄坤）女坎

丙子男巽女坤               丁丑男震女震 1997

戊寅男坤女巽               己卯男坎女中（寄艮）

庚辰男离女乾               辛巳男艮女兑

壬午男兑女艮               癸未男乾女离 2003

甲申男中（寄坤）女坎       乙酉男巽女坤

丙戌男震女震               丁亥男坤女巽

戊子男坎女中（寄艮）      己丑男离女乾

庚寅男艮女兑               辛卯男兑女艮

壬辰男乾女离               癸巳男中（寄坤）女坎

甲午男巽女坤               乙未男震女震

丙申男坤女巽               丁酉男坎女中（寄艮）

戊戌男离女乾               己亥男艮女兑

庚子男兑女艮               辛丑男乾女离

壬寅男中（寄坤）女坎       癸卯男巽女坤

甲辰男震女震               乙巳男坤女巽

丙午男坎女中（寄艮）      丁未男离女乾

戊申男艮女兑               己酉男兑女艮

庚戌男乾女离               辛亥男中（寄坤）女坎

壬子男巽女坤               癸丑男震女震

甲寅男坤女巽               乙卯男坎女中（寄艮）

丙辰男离女乾               丁巳男艮女兑

戊午男兑女艮               己未男乾女离

庚申男中（寄坤）女坎       辛酉男巽女坤

壬戌男震女震               癸亥男坤女巽

以上三元甲子，一百八十年而周，周而复始。

自此千百万世，宅元福德起例皆仿此。

婚元起例载在今历书后。

其诀云：“上元男七女五宫，中元男一女二宫，下元男四女八宫。男逆女顺见真宗。五位男坤女艮宫。”

东四位宅图说并东四位生人用例

福元在震、巽、坎、离宫为东四位生人。

其吉星俱在震、巽、坎、离之方。

门所宜开，路所宜行，房楼所宜高大，主人所宜居。

若误用乾、坤、艮、兑，俱属凶星。

是谓东四修西，多不吉。

故著东四位宅图说。

假如夫东四位生命．，而妻则西四位，非如父圣况涕可分各院居也。

其居法当何如?若住北房，则夫居中间，而妻居西间或东间，乾艮皆宣。

若住南房，则夫居南间、中间，而妻居西间，坤其所宜。

若住东房，则夫居南间、中间，而妻居北间，艮其所宜。

大抵夫妇福德不同，则当以夫为主耳。

东四位坎宫相生人

坎宫为正福德宫，一切门、房、井、灶等项皆从坎起，法曰：坎、五、天、生、延、绝、祸、六。

定福元：宜居南房东间，上上吉；东房南间上吉；北房中间亦吉。

定宅：宜住坐北向南宅，上上吉；坐南向北宅上吉；坐西向东宅亦吉。

惟坐东向西宅不宜居，不便修盖，以乾、兑、坤俱不宜开门故也。

若用截路分房法，亦可居。

定门：宜走东南巽方巳字辰字生气门，上上吉；正北坎方

福德门上吉；正南离方延年门亦吉。

定宅中所行路：宜由东方，上吉。

定井：宜在宅东南宸巳方长生位，大吉。

定厨灶：宜在宅东北甲寅字五鬼方，大吉。

定碾磨：宜在宅东北五鬼方、正西祸害方，大吉。

定牛马栏：宜在宅东南生气方，大吉。

定放水：宜在甲乙巨门方。

巨门水去来皆可。

东四位离宫相生人

离宫为正福德宫，一切门、房、井、灶等项皆从离起，法曰：离、六、五、绝、延、祸、生、天。

定福元：宜居南房东间、东房南间，俱上上吉；北房中间亦吉。

定宅：宜住坐北向南宅，上上吉；坐南向北宅上吉；坐西向东宅亦吉。

惟坐东向西宅不宜居。

定门：宜走东南巽方己字天乙门，上上吉；正北坎方壬字延年门亦上吉；东方甲卯乙字生气门亦大吉。

定宅中所行路：宜由东方，上吉。

定井：宜在正东卯字方长生位，大吉。

定厨灶：宜在宅东北甲寅字祸害方，大吉。

定碾磨：宜在宅正西五鬼方、东北祸害方，大吉。

定牛马栏：宜在宅正东生气方，大吉。

定放水：避忌阴水；只宜在乾破军方。

东四位震宫相生人

震宫为正福德宫，一切门、房、井、灶等项皆从震起，法曰：        震、延、生、祸、绝、五、天、六。

定福元：宜住东房南间、南房东间，俱上吉；北房中间亦吉。

定宅：宜住坐北向南巽方巳字门宅，上上吉；坐南向北坎方壬字门宅吉；坐西向东巽方辰字门宅亦吉。

惟坐东向西宅不宜居。

定门：宜走东南巽方延年门。

正北坎方天乙巨门，俱上吉；正南离门亦吉。

定宅中所行路：宜由东方，上吉。

定碾磨：宜在宅西南祸害方、西北五鬼方，大吉。

定井：宜在宅南丙字长生位；大吉。

定厨灶：宜在西方庚字上，大吉。

定牛马栏：宜在宅正南生气方，大吉。

定放水：宜在西方辛字、庚字上，大吉。

东四位巽宫相生人

巽宫为正福德宫，一切门、房、井、灶等项皆从巽起，法曰：巽、天、五、六、祸、生、绝、延。

定福元：宜居东房南间、南房东间，俱上吉；北房中间亦吉。

定宅：宜住坐北向南巽门宅，上上吉；坐南向北坎门宅上吉；坐西向东巽门宅亦吉。

惟坐东向西宅不宜居，盖因开大门不便。

若用截路分房法亦可居。

定门：宜走东南巽方巳字、辰字福德门、正北坎方生气门，俱上吉；正南离方天乙门亦吉。

定宅中所行路：宜由东方，上吉。

定碾磨：宜在宅西南五鬼方、西北祸害方，大吉。

定井：宜在正北方长生位，大吉。

定厨灶：宜在西方庚字上，大吉。

定牛马栏：宜在正北生气方，大吉。

定放水：宜在西方辛字、庚字，俱上吉；南方丁字亦可。

西区位宅图说并西四位生人用例

福元在乾、坤、良、兑官为西四位生人，其吉星俱在乾、坤、艮、兑之方。

门所宜开，路所宜行，房楼所宜高大，主人所宜居。

若误用震、巽、坎、离，俱属凶星。

是谓西四修东，必不祥。

故著西四位宅图说。

假如夫西四位生命，而妻则东四位，其居法当何?如若住北房，则夫居两间，而妻居中间，坎其所宜。

若住南房，则夫居西间，而妻居中间、东间，离、巽皆宜。

若住东房·则夫居北间，而妻居中间、南向．震、巽皆宜。

若住西房，则夫居中闻，而妻居南间、北间，其安床大端首向东南为可耳。

西四位乾宫相生人

乾宫为正福德宫，一切门、房、井、灶等项皆从乾起，法曰：乾、六、天、五、祸、绝、延、生。

定福元：宜居西房西楼，上上吉；次居北房西间福德吉；北房东闻天乙吉；南房西间延年亦可居，但房之中间未善耳。

北房中一问六煞文曲，南房中一间绝命破军。

定宅：宜住坐北向南坤门宅、坐南向北乾门宅，俱上吉；坐东向西乾门、坤门、兑门宅俱上吉，坐南向北宅艮方丑字门亦吉；坐西向东宅艮方寅字门亦吉。

定门：宜走西北乾方亥字、戌字福德门，西南坤方未字、申字延年门，上吉；正西辛字生气门、东北艮方寅字、丑字门亦吉。

但不可正当艮字，别法谓之鬼门。

定宅中所行路：宜由西方，上吉。

定井：宜在宅正西方长生位，大吉。

定厨灶，宜在宅南方丙字上，大吉。

定碾磨：宜在宅正东五鬼方、东南祸害方，大吉。

定牛马栏：宜在宅正西生气方，上吉。

定放水：宜在东方甲字、乙字，北方壬字、癸字，俱吉。

西四位坤宫相生人

坤宫为正福德宫，一切门、房、井、灶等项皆从坤起，法曰：坤、天、延、绝、生、祸、五、六。

定福元：宜居西房西楼，南间北间俱上上吉。

北房西间东间、南房西间亦吉。

但房之中间未善耳。

北房中一间谓之绝命，南房中一间谓之六煞。

定宅：宜住坐北向南坤门宅、坐南向北乾门宅，俱上上吉。

坐南向北艮方丑字门宅，坐东向西坤门、兑门、乾门宅，坐西向东艮方寅字门宅亦上吉。

定门：宜走西北乾方亥字戌字延年门、西南坤方未字申字福德门，上吉。

东北艮方丑字寅字门亦吉。

但不宜正当艮字，别法谓之鬼门。

定宅中所行路：宜由西方，大吉。

定井：宜在东北方长生位，大吉。

定厨灶：宜在宅北方癸字上，大吉。

定碾磨：宜在宅正东祸害方、东南五鬼方，大青。

定牛马栏：宜在东北生气方，大吉。

定放水：宜在东方甲字乙字、北方壬字癸字，俱吉。

西四位艮宫相生人

艮宫为正福德宫，一切门、房、井、灶等项皆从艮起，法曰：艮、六、绝、祸、生、延、天、五。

定福元：宜居西房西楼，俱上上吉。

北房西间东间亦吉。

南房西间亦可居。

但房之中间未善耳。

北房中一间谓之五鬼，南房中一间谓之六煞。

定宅：宜住坐北向南坤门宅。

坐南向北乾门宅、坐南向北艮方丑字门宅、坐东向西坤、兑、乾门宅、坐西向东艮方寅字门宅亦上吉。

定门：宜走西北乾方亥字戌字天乙门、西南坤方未字申字生气门，俱上吉。

东北艮方丑字寅字福德门亦吉。

但不宜正当艮字，别法谓之鬼门。

定宅中所行路：宜由西方，大吉。

定井：宜在西南长生位，大吉。

定厨灶：宜在宅东方乙字上，大吉。

定碾磨；宜在宅正南祸害方、正北五鬼方，大吉。

定牛马栏：宜在宅西南生气方，大吉。

定放水：宜在南方丙字、丁字，俱上吉。

西四位兑宫相生人

兑宫为正福德宫，一切门、房、井、灶等项皆从兑起，法曰：兑、生、祸、延、绝、六、五、天。

定福元：宜居西房西楼，上吉。

次居北房西间生气贪狼、南房西间天乙巨门、北房东间延年武曲，亦吉。

但房之中间未善耳。

北房中间祸害，南房中间五鬼。

定宅：宜住坐北向南坤门宅、坐南向北乾门宅，俱上上吉。

坐南向北艮方丑字门宅、坐东向西坤门乾门兑门宅、坐西向东艮方寅字门宅亦上吉。

定门：宜走西北乾方亥字、戌字生气门，西南坤方未字、申字天乙门，上吉。

次定宜走东北艮方丑字、寅字延年门，亦吉。

但不宜正当艮字，别法谓之鬼门。

定宅中所行路：宜由西方，上吉。

定井：宜在西北方长生位，大吉。

定厨灶：宜在北方癸字，大吉。

定碾磨：在正东方绝命破军-、正南方五鬼廉贞吉。

定牛马栏：宜在西北方生气贪狼，大吉。

定放水：宜在南方丙字、丁字上，吉。

## 三、【阳宅十书——论大游年】

目录

吉星三

凶星五

兴废年

大游年方位十二宅图说

九星祸福诀

榣鞭断宅诀

五鬼制爻

五鬼点头

五鬼穿宫

破军凶煞

九星断宅

九星明断诀

五行生克诀

天上九星为地下之九宫，司人间祸福，其应如响。

然吉星惟三．凶星乃六。

若吉星不得地处，亦皆反凶。

益见求福之难，免祸之不易也。

若不精术慎造，焉得乎吉?故论大游年第三。

乾六天五祸绝延生，坎五天生延绝祸六。

艮六绝祸生延天五，震延生祸绝五天六。

巽天五六祸生绝延，离六五绝延祸生天。

坤天延绝生祸五六，兑生祸延绝六五天。

乾（伏位，印本卦，下同）、六煞、天乙、五鬼、祸害、绝命、延年、生气。

坎（伏位）、五鬼、天乙、生气、延年、绝命、祸害、六煞。

艮（伏位）、六煞、绝命、祸害、生气、延年、天乙、五鬼。

震（伏位）、延年、生气、祸害、绝命、五鬼、天乙、六煞。

巽（侠位）、天乙、五鬼、六煞、祸害、生气、绝命、延年。

离（伏位）、六煞、五鬼、绝命，廷年、祸害、生气、天乙。

坤（伏位）、天乙、延年、绝命、生气、祸害、三鬼、六煞。

兑（伏位）、生气、祸害、廷年、绝命、六煞、五鬼、天乙。

吉星三

生者生气星贪狼星也。

一木

延者延年星武曲星也。

一金

天者天乙星巨门星敢。

一土

凶星五

祸者祸害星禄存星也。

二土

六者六煞星文曲星也。

一水

五者五鬼星廉贞星也。

一火

绝者绝命星破军星也。

二金

辅弼者一名伏睑互重房也。

二木

兴废年

生气辅弼亥卯未。

延年绝命巳酉丑。

天乙禄存四土宫。

五鬼凶年寅午戌。

六煞应在申子辰。

大游年方位十二宅图说

凡宅舍，按大游年以周围八方主之。

如乾上开门，坎为六煞凶星，虽得其位，房不宜高大。

艮为天乙吉星，此房若有高大房屋，星得其位，又生乾门，主大吉。

震为五鬼凶星，火人木方，宫生其星，反助其凶；又克乾门，房若低小为妙，若高大主大凶。

巽为祸害凶星，乃宫克其星，房若低小无凶。

离为破军凶星，金入离宫，宫又克星，房若低小无害。

坤为延年吉星，乃宫生星，星生门，房屋高大乃大吉利之宅。

兑为生气吉星，星虽吉，宫克星，门又克星，房只宜中，主吉。

西四位生人须宜西方西楼，稍偏南偏北俱可。

入宅按图修造，吉星宜高，凶星低小，乃富贵绵远子孙兴旺之宅。

九星祸福诀

伏位天乙无祸殃，生气延年见吉祥。

五鬼廉贞凶要见，定损人口见灾殃。

六煞文曲壬癸水，见伤六畜在宅中

绝命定损人口苦，祸害见之定不祥。

此是九星定祸诀，后学广览细参详。

摇鞭断宅诀

（只论气口与房方位高卑。

不论装卦爻之先后。

但初起不可犯凶呈。）

入乾克震伤长子，火见天门损老公。

木来克土少男弱，巽入坤宫母离翁．

兑克震巽长男死，坤坎中男命不存；

离乾老公主不久，巽坤老母寿难丰。

坎艮小口多疾病，离艮阴人搅家逢。

艮震堕胎伤人命，艮巽风病主不长。

离兑火光伤少女，产痨咳嗽病重重。

贪狼不入乾兑宫，长子先亡损老公；

田蚕财宝无人管，寡妇堂前放哭声。

巨门不入震巽富，先损家财后伤人；

巨门临到少男位，禄存受克损阴人。

文曲交入坤艮宫，主伤妇女有逃宗；

艮克文曲伤男子，坤克文曲损女人。

坎宫受克中男死，水宫土到入黄泉；

父母双全儿孙灭，寡妇房中受熬煎。

震宫受克武破军，长子先损后亡身；

儿孙辈辈先亡父；寡妇家财定无人。

武破临巽长妇亡，无妻寡汉守空房；

子孙辈辈先亡母，阳旺阴衰死婆娘。

离宫最忌文水凶，阴人先次产痨空；

水火相煎无财宝，财散妻子损人丁。

艮宫木克子孙稀，五男又险二人归；

肿病少亡无休歇，儿孙后代受孤凄。

乾宫受克火来侵，家长痨病去年尊；

老母堂前多带孝，儿孙去妇数年春。

廉贞不人坎水宫，奔井投河远乡人；

长子颠狂贼盗险，军兵苦死落他人。

坤宫老母木相逢，肿病肚胀又残聋；

子孙辈辈先亡母，损妻伤妇产痨凶。

兑为少女怕廉贞，产痨先次损阴人；

喘女咳嗽多痨病，火金相克不容情。

辅弼二木来乾兑，人口主灭家财退；

中宫木位最险凶，也须老母当家计。

五鬼制爻

鬼星入木爻相凶，口舌贼盗紧来通；

家中刁泼图喇汉，妻财老小不安宁；

小人口舌时时有，家中必定有灾屯。

鬼星人火是本宫，比合鬼星进宅中；

田宅财宝无人管，阴旺阳衰妇主门；

六畜生癞财不旺，家中长有寡居人。

鬼星在金不安康，官灾六畜有损伤；

少女阴人灾星至，火光盗贼紧连连；

宅上邪鬼人宅院，不久家中闹喧喧。

鬼星入水少年亡，水火相煎闹攘攘；

退财失火年年有，六畜倒死在栏房；

四季常逢人口闹，田宅口舌官灾连。

鬼星入木位相生，星中克土不安康；

猫狗不在逃走去，少年老母常病生；

痪瘫鬼冲病缠身，宅中必出痪瘫人。

坤离巽兑纯是阴，寡妇宅上闹峥嵘；

阴克阳时灾星至，阳旺阴衰妇女空；

六畜不旺田蚕见，夜梦颠倒一场空；

伏阴衰阳噎疾病，大小人口有灾屯；

儿孙辈辈克伤父，寡妇房中受熬煎；

亲人争的田土去，阴人受气泪连连；

痨嗽家长心害怕，不久时时见阎君。

乾坎艮震纯阳宫，先吉后凶在宅中；

阳旺阴衰落胎病，小口个个女人空；

六畜宅上频声叫，田蚕财宝不能兴；

三年九岁却还贫，伏阴还阴噎食病；

大小人口有灾屯，老公宅上正不见，

重聚阴人在宅中。

五鬼点头

一鬼逢金杀子孙，定损牛羊火光生；

逢阳伤阳阳不旺，逢阴伤阴阴不兴；

年年田蚕皆不吉，岁岁六畜损伤凶。

二鬼逢水病疾多，家中忤逆不安和；

年年上下熬煎苦，堪堪不久见阎罗。

三滞伤风到土间，家中阴人专主权；

孙子不和生奸狡，终成绝败苦难言。

金至火宫两熬煎，定生邪魔宅内缠；

老公离母胡生事，人财败散苦连连。

内克外爻贼不来，外克内爻伤主多。

金木凶死病颠狂，水火相交每岁煎。

木土定加伤脾胃，火金房蛊祸相缠。

相生富贵相通旺，相克祸败痛灾侵。

五鬼穿宫

廉贞人乾兑，小口定灾伤，

重重损五口，家中不安康。

廉贞入水乡，次子遭灾殃；

长子小口死，累累病多伤。

廉贞震艮间，每岁盗贼连；

家中财失散，每岁受熬煎。

廉贞到本宫，每岁二房荣；

长男权柄事，合家富贵亨。

廉贞入巽坤，六畜损伤痛；

西南损五口，东北伤二人。

破军凶煞

破军不可见金官，比合虽有不为荣；

子孙多病无安泰，宗嗣绝时家亦倾。

破军见水阴人盛，每岁蚕丝不见成；

辈辈儿孙多少死，每岁熬煎定灾殃。

破军见木长男亡，后来绝败坏家声；

生分忤逆抛家业，连绵疾病不安康。

破军见火次女亡，无妻寡汉坐空堂；

男儿辈辈先劫火，岁岁家中有灾殃。

九星断宅

六煞阴人死，走狗火焚庄；

官事六畜损，阴人不久常；

相生贼火有，犯克也不祥。

天乙是福神，建宅三子生；

相克死二子，置田三段成；

善人家中有，念佛好看经，

花蛇入宅吉，百事称心情。

五鬼乱火贼，阴人少有伤；

家中小口命，见死五口人；

贼火伤五次，点点暗三场；

赤蛇号头公，家中见不祥。

祸害阴人死，见死有三人；

风病兼秃瞎，家中怪梦惊；

弟兄多不和，虫蛇人宅中；

相生祸事少，相克定见凶。

绝命生凶星，长房有灾屯；

明五暗六盗，三火九伤人；

红花蛇虫见，家内不安宁。

延年号武曲，小房多发积；

白蛇人宅中，剌猬多大吉；

生产必是男，遇克多受制；

其家渐渐兴，小口多灾病。

生气贪狼星，五子在宅中；

其家人口有，青蛇入宅中；

万事多大吉，生财渐渐兴；

相生多称意，相克半中平。

九星明断诀

贪狼清高富贵，身荣广置田庄；妻贤子孝有余粮，子孙聪明俊爽；儿孙及第状元郎，辈辈为官出相。

巨门美貌端正，妻贤敦厚文章；田蚕万倍有余粮，文官良工巧匠；也出高僧高道，牛羊骡马成行；堪堪金榜选名扬，直至为官拜相。

禄存喑哑疯痴，头秃眼瞎残疾；人丁离散走东西，家产钱财不聚；遭刑自缢离祖，肿病腰腿难医；舍居守寡受孤危，小房渐渐逃去。

文曲逃移疾病，事乱落水交杂；田蚕败散绝根芽，不免妻儿守寡；遭刑自缢离祖，钱财一似风砂；生灾小口不荣华，累年   渐渐消乏。

廉贞出贼颠疯，长房在外作凶；投军不止更迁民，妇女离乡外聘；吐血瘟疫疾病，田宅破散无踪；赌钱吃酒不顾身，累年渐渐逃奔。

武曲子孙大旺，辈辈文章聪明；妻贤子孝敬双亲，男女个 个端正；小房荣华到老，为官渐渐高升。

破军少亡苦死，田宅却与别人；长房小房受饥贫，疥癞疔疮残疾；军寇盗贼不止，更迁别处为民；义儿女婿拜坟茔，奔井投河缢刃。

辅弼二星作乱，阴人寡妇当家；更兼盗贼定生涯，师婆端公邪法；田宅祖业不守，父南子北离家 I 夕卜郡迁居乱如麻，祸福阴阳造化。

五行生克诀

——金入木宫

金入震、巽。

金为星，震、巽为宫；金在上，木在下，是星克宫，身稍受克。

金入震宫伤长男，金入巽宫伤长妇。

金木凶死，生颠狂之疾，筋骨疼痛，腰腿生痈。

金克震，多喘痨，男多凶死。

金克巽，主咳嗽，妇人眼患。

不论武曲破军。

金入水宫

金入坎。

金为星，坎为宫；金在上，水在下；是星生宫。

金能生水主兴隆，人口平安福禄增。

赀财进盛六畜茂，儿孙繁衍。

此指武曲而言。

若是破军，凶多吉少。

金入火宫

金入离。

金为星，火为宫；金在上，火在下，是宫克星，发凶尤甚。

根身受克，赀财速退，家业空虚，子孙绝败。

乾金人武曲俱伤阳，兑金与破军俱伤阴。

主生痼疾咳嗽喘闷，妇人产痨血崩。

盖因火能炼金，家不从容，人多疾病。

金入土宫

金入坤艮。

金为星，土为宫；金在上，土在下，是宫生星。

土能生金家业兴，人财两样永兴隆。

生男有四儿孙茂，后代兴旺百千春。

土能生金，入阴土终必埋没，反无生意。

金入金宫

金入乾、兑。

武曲、破军为星，乾、兑为宫。

武曲人乾、兑二宫是比肩，赀财增盛，六畜繁衍，人口平安。

武曲入乾、兑俱是阳入阴宫，多生男。

破军入乾、兑，多主凶事，财帛退散，六畜损伤，田蚕虚耗，绝嗣覆宗，子孙败亡，寡妇当家，多疾女人。

重阴入阴，哭声吟吟。

一男孤女寡，子孙无踪。

——木命入宫

木入金宫

乾、兑为宫，贪狼木为星。

木入于乾、兑，是木在上而金在下，乃宫克星，根身受克。

木入乾宫伤阳，木入兑宫伤阴。

贪狼虽吉不吉，不宜人乾兑内。

先吉后凶，相克，半中平之谓也。

三十年后人财退散。

男女主生痈滞、咽喉病痛、心胸膨闷。

或自缢，或吐血，寡妇峥蝶。

筋骨疼痛，腰脚之灾。

木被金克，瘦痨黄肿之患。

木入木宫

震巽为宫，贪狼为星，木入木宫是贪狼。

其家兴旺，广进田庄；子孙繁衍，家道茂盛；人口平安，百事顺利。

木入水宫

坎为宫，贪狼为星。

贪狼人于坎宫，木在上，水在下，是宫生星。

木水养，根身茂盛，主生五个儿郎，钱财大旺，六畜兴旺，田蚕倍收，粟米盈仓，永膺吉庆。

贪狼一木是福星，又逢坎水必亨通。

六畜赀财生意广，儿孙茂盛益绳绳。

木入火宫

离为宫，木为星。

木人离宫是木在上而火在下，乃星生宫。

田蚕兴旺，人口平安，赀财茂盛，六畜盈栏。

木虽生火，又恐火旺。

盖是木上火下则必烧尽木根而绝嗣，此又不可不知。

木入土宫

坤、艮为宫，贪狼为星。

贪狼人于坤、艮宫，是木在上土在下，乃星克宫，身稍受克。

其家财物渐渐消退。

土被木克，脾胃相伤，噎转病症，人多瘦弱面黄，六畜不旺，田蚕不收。

又主疥癞之疾。

——水命入宫

水入金宫

乾、兑为宫，文曲为星。

文曲人于乾二兑宫内，水在上，金在下，是宫生星，六煞主事。

六煞虽凶，其宫相生。

赀财六畜始顺利而终绝败。

阴人主事，乱业胡为。

官司口舌，阴症相随。

妇人多病。

水入木宫

震、巽为宫，文曲为星。

文曲入于震、巽宫，水在上，木在下，是星生宫。

六煞虽凶，吉星相顺，六畜亦旺，赀财亦兴，人口亦安，田蚕亦盛。

厥后不免寡妇当家。

水入水宫

坎为宫，文曲为星。

文曲人于坎宫，是水入水宫。

壬癸太重，家业飘零，男早丧，子孙稀，水蛊疾病，肚肠肿，面皮黄，子孙漂蓬，六畜倒死，田宅虚耗。

水入火宫

离为宫，文曲为星。

文曲人于离宫，水在上，火在下，是星克宫，名为水火相煎。

官司口舌，邪鬼为殃；贼盗火光，六畜倒死；家业空虚，人口灾害；先伤中男中女，后死小儿老母；眼目昏火遭水克，产痨病肾水伤身。

水来克火，多主肾冷。

因火被水克，火连心痛血崩；疮水制火，伤吐浓血；咽喉喑哑，绝妻损子。

水入土宫

坤、艮为宫，文曲为星。

文曲交人坤、艮宫中，水在上，土在下，是宫克星。

根身受克，六畜倒死，钱财不旺，田蚕不收，官司贼盗，人离财散，百灾竟起。

土克水，风狂灾；面色痿黄，或瘦痨腹肿之患，或噎食水蛊之灾，人口逃移。

交入坤宫主伤妇女，交人艮宫主伤男子。

水入坤，从阴入阴，哭声吟吟。

水入艮，从阴入阳，哭声忙忙。

家业败，子逃亡。

——火命入宫

火入金宫

乾、兑为金宫，廉贞为火星。

廉贞入于金宫，是火在上，金在下，乃星克宫。

入于兑宫，先伤少女。

五鬼势恶，主有心痛咳嗽血光肺痨之患。

面色黄乾产痨死。

入于乾宫多伤家长。

官司刑陷，血光横死。

金被火伤，口舌是非。

火金相克不从容。

火入木宫

震、巽为木宫，廉贞入于震、巽中，火在上，木在下，是宫生星。

但廉贞势大，木虽生火，不见吉祥反招凶。

主田宅退散，盗贼连连；忤逆凶徒，上下不顺；赀财耗散，老幼不安。

木能生火反不生，身稍受克祸频频。

官司口舌年年见，吃酒行凶打死人。

火入水宫

坎为水宫，火入水宫火在上，水在下，是宫克星。

譬如一点飞雪入红炉，点到即化定无余。

赀财大散家业破，火光事去又复来。

人口灾害，官事叠见。

火遭水克眼疾病，心痛吐血产难禁。

下元冷水制火，伤瘦痨病吐脓。

先亡中男少男，次亡家长。

水火交战灾竞起，重重寡妇阉峥嵘。

火入火宫

离为火宫，廉贞星入于离宫，火焰腾发，凶尤速。

六畜田蚕不旺，阴人寡妇当家。

心痛吐血火烧家，疥癞疮疾难化。

中女阴人多病，家长痨病交杂。

此合鬼星管事，人人破财离家。

寅午戌年绝根芽，此是鬼星造化。

火入土宫

坤、艮为土宫，廉贞星入于坤、艮宫中，火在上，土在下，是星生宫。

但火为五鬼凶星，多凶少吉。

火星人坤，老母先亡。

火星人艮，少男辞世。

瘫痪缠身，疮痢多移。

庄田退散，六畜逃失。

奴走难寻，家业凌替。

——土命入宫

土入金宫

乾、兑为金宫，巨禄为土星，入于乾、兑宫中，土在上，金在下，是星生宫。

但土有不同，禄存为阴土，土虽生金戊己多，终必理没。

田蚕不旺。

财帛不兴。

祸害入兑阴人死，祸害入乾男子亡。

若是巨门星入于乾、兑宫中，赀财大旺，六畜繁兴，田蚕茂盛，子孙振振。

土入木宫

震、巽为木宫，土星入于木宫，土在上，木在下，是宫克星。

根身受克，灾害必重。

禄存受克伤阴人，巨门受克伤男子。

家业零替，牛羊倒死。

田蚕不收，人口灾害。

巨土受克，肿蛊残噎病，盲聋脸面黄。

脾土不和，胃气冲心。

禄存受克，风病难动履，耳聋兼秃瞎。

土入水宫

坎为水宫，土人坎宫，土在上，水在下，是星克宫。

星宫不顺，身稍受克。

家业飘零，子孙亡败。

六畜倒死，田蚕虚耗。

土来水宫，风病之灾面色黄，瘦痨腹肿病难当。

失言喑哑噎食病，水蛊病生黄肿灾。

脚痛腿疼难医治，耳聋伤肾病难挨。

土入火宫

离为火宫，土人火宫，土在上，火在下，是宫生星。

星宫相顺，富贵资财。

钱财大旺，六畜茂兴。

田蚕倍收，米谷盈仓。

火能生土福绵绵，牛羊孳畜遍山冈。

人口平安常吉庆，后代儿孙广进田。

此指巨门土说，若禄存土凶多吉少。

土入土官

坤、艮为土宫，巨、禄星到坤、艮，是土入土宫。

巨土到民伤少男，到坤伤老母。

禄存到坤、艮俱伤阴。

土生万物号为财，土入土宫重土埋。

资财耗散人多病，少年老母立见灾。

土多必主噎转膨胀之灾，土虚必有残疾之病。

天有九星，地有九宫。

星宫相生主富贵，资财人丁皆兴隆。

星宫相克主人口不利，资财不兴，主凶。

## 四、【阳宅十书——论穿宫九星】

目录

附截路分房说

穿宫十二宅图说

论穿宫九星第四

大游年既主方位，又主层数。

方位虽吉，而层数之中若宜高者下，宜下者高，则凶者固凶，而吉亦变凶，此不可不为之亟论。

故论穿宫九星第四。

附截路分房说

近世术者概以大门定宅吉凶，不知大门止是游年一节。

宅中所居，祖孙父子兄弟男女众多，其祸福岂一大门能定?此截路分房之法，所关最为切要。

其法：凡宅中，有墙隔断，墙间开有门，其九星即当从此处起，与别院并无关涉。

且如大门在巽，仪门在离，则游年与穿宫俱从离起。

游年则数离、六、五、绝、延、祸、生、天；穿宫则离门四正属金，进门第一层房属六煞，第二层房属贪狼，与仪门外绝不相关，余仿此。

故一宅之内，各分各院，各取吉凶。

此宅法中第一紧要之诀。

今穿宫图虽列于后，惟自其无墙无门隔断者大略开载之耳。

若凡有墙有门隔断，则更端别起。

故截路分房法当与穿宫法变通应用，学者慎详。

若房层数中间但有门墙隔断，即以截路分房论。

穿宫十二宅图

坐南朝北开乾门图说

坐南向北开乾门者，若得第二层、四层、五层房屋高大，乃为吉庆，财禄大发。

若得艮、坤二方房屋高大，富贵久远，子孙茂盛。

若头一层房朝内开门，宜就前图层数论。

若头一层房俱朝外开门，当以二层起六煞，三层起贪狼，四层起五鬼，五层属天乙，六层属延年。

后仿此。

坐南朝北开坎门图说

坐南向北开坎门者，乃水火不相射，因坐上含延年吉星。

若得三层、五层房高大，主世出魁元，子孙兴旺，富贵之宅。

此宅贪狼乃吉星，喜高大，但不宜。

贪狼木星在宅之中宫，有犯木人中宫，反不吉也。

须以截路分房，或向南多盖几层活法处之，务令贪狼不属中宫，乃可耳。

坐西向东开艮门图说

坐西向东开艮门者，乃土金相生，主男女夫妇和合，为生合之妙。

若得二、四、五层房屋高大，及乾、兑方房高大，主富贵不可言。

子孙茂盛，六畜牛羊大旺。

但艮方为鬼门，只宜在丑、寅字上开，不宜正当艮字。

若头一层房朝里开门，就依前图层数。

若头一层房俱朝外开门，当以二层为六煞，三层为贪狼，四层为五鬼，五层属天乙，六层属延年。

后仿此。

坐西向东开震门图说

坐西向东开震门者，若得三层、五层房高大，及离方房高大，主吉祥富贵之兆。

此宅贪狼乃吉星，宜高大。

若正居中宫，恐是木入中宫，宜详之。

坐北向南开巽门图说

坐北向南开巽门者，水木相亲，若修一、二、四层及离、坎二方房高，大发富贵，子孙万辈兴旺。

坐北向南开离门图说

坐北向南开离门者，水火既济，男女荣贵，夫妇和谐。

若得三、五、六层及坐上高大房屋者，吉不可言。

再得坎、巽二方房屋高大，极富贵之兆。

坐东向西开兑门图说

坐东向西开兑门者，若得一层、三层房屋高大，再得五层、六层房屋高大，主大富贵。

若坤方天乙巨门土星房高，兼艮方武曲延年金星房屋高大，俱大吉利之宅。

坐东向西开坤门图说

坐东向西开坤门者，土木相亲，内含六煞、五鬼凶星。

若得一、二屋、四层、六层房屋高贵平安，财畜大旺，子孙茂盛。

坐北向南开坤门图说

坐北向南开坤门者，若得二层、四层、五层高起，及乾、兑方房屋高大，富贵福利之宅也。

坐南向北开艮门图说

坐南向北开艮门者，火土相生。

若得二层、三层、五层高大，及乾、兑方高大，皆为福利之宅也。

坐东向西开乾门图说

坐东向西开乾门者，宜三、四、五层起高房，及坤、兑二方高起，皆为福庆之宅。

坐西朝东开巽门图

坐西朝东开巽门者，宜一层、三层、五六层高大，及离、震、坎方高大，皆为富贵之利宅。

但凡人家房屋，有一进至十进者，必用穿宅之法。

如头层水，二层木，三层火，四层土，五层金，五行相生，周而复始，层层生去。

吉星宜高大，凶星宜低小。

切不可凶星作高房，吉星作低房。

若遇凶星房系急用，住座以截路分房活法盖之方可。

若吉星在凶方亦不可高大，木在金方、土方及中宫，金在火方之类是也。

## 五、【阳宅十书——论元空装卦】

目录

元空装卦诀

黄石公竹节赋

论元空装卦诀第五

天地之理，惟最隐奥者与最变通者，其主持祸福为最验。

装卦爻诀隐朕兆于无形，藏机缄于至变，乃天地之元机，深秘不可测者。

然其兆祸禳福，则如谷应声。

故论装卦爻第五。

元空装卦诀

带去二爻呼（此指搬移而言。

自乾方移至巽则先得一阳支，后得一阴爻。

自坤方移至艮·则先得一阴爻，后得一阳爻，余仿此）。

入宅为三相（既移入宅，所修第一口房则为三爻）。

气口返为初（气口者，门也。门为初爻，永不变更）。

其法以乾、坎、艮、震东北二方房为四阳，为奇；巽、离、坤、兑西南二方房为四阴，为偶。

凡修盖东房北房\_口，则画一阳爻；修盖西房南房一口，则画一阴爻；自东方北方而搬亦画一阳爻，自西方南方而搬亦画一阴爻。

移向东方北方而住亦画一阳爻，移向西方南方而住亦画一阴爻。

五爻画定，加门为初爻六画。

二卦既成，须要阴卦配阳，阳卦配阴。

不可二卦俱阳，是谓阳多，必定伤妇女。

不可二卦俱阴，是为阴多，必定损儿郎。

又不可合成凶卦，自有本经凶星断例。

只要合成延年、生气吉星，所谓震阳一宅须巽配，坎宅须配离家乡，乾宅须配坤家主，艮宅须配兑家庄等若是也。

此装卦法全不用天乙巨门吉星，盖乾至艮、坎至震等虽合巨门，皆阳配阳，阴配阴，所以不可用也。

任修盖房十座二十座，只以五座次序为上五爻，门为初爻，其余五座以前俱除起不算，此所谓抽爻换象之法。

或修旧，或创新，俱算一座。

黄石公竹节赋

黄公祖师说宅元，一论分房二卦全。

三论来路真根本，四论五行生克篇。

五论爻象装成卦，初起一爻见的端。

先见一阳临阴二，一阴临二却是阳。

先房返卦初爻定，初阳返阴阴返阳。

次选门路四爻法，看成何卦细推详。

西四装东多不吉(乾坤艮兑西四位），东四装西也不祥（震巽坎离东四位）。

震阳一宅须巽配，坎宅须配离家乡。

乾宅须配坤家主，艮宅须配兑家庄。

注日：已上四句非作等闲看，全在巧番八卦，反复旋转，以定延年之吉。

是谓修宅之要。

乾坤两见为延年，震巽两见为延年。

坎离两见为延年，艮兑两见为延年。

则四延年者即人道之夫妇也。

若修造越此配合之理，其种祸不浅。

学者详之。

乾兑配成震巽卦，长男长女定遭殃。

注曰：乾兑金也，震巽未也；金能克木。

况乾见震为五鬼廉贞星，见巽为祸害禄存星，二星俱凶。

兑见震为绝命破军星，见巽为六煞文曲星，二星俱凶。

震为长男，巽为长女，．又被克制，又遇凶星，至会局之年月必殃及长男女也。

震巽配成坤艮卦，少年老母在家丧。

注曰：震、巽木也，坤、艮土也。

木能克土。

震见坤为祸害禄存星，见艮为六煞文曲星，俱凶。

巽见坤为五鬼廉贞星，见艮为绝命破军星，俱凶。

坤为老母，艮为少男，又遏克制，又遭凶星，王会局之年月必殃及老母少男也。

坤艮装成坎三阳，中男灭绝不还乡。

注曰：坤、艮土也，坎木也，土能克水。

坤见坎为绝命破军星，艮见坎为五鬼廉贞星，俱凶。

坎为中男，又遇克制，又逢凶星，于会局之年月中男必灭绝也。

中男合就离家火，夫妇先吉后还伤。

注日：坎为中男，属水。

离为中女，属灾．居卦中之夫妇也。

坎离相晃，虽是延年，终是火道水克，故曰夫妇先吉后还伤也。

中女合成天泽卦，老公少女在家丧。

注日：离为中女，属火。

乾即天，属金。

泽即兑，属金。

火能克金。

离见乾为绝命破军星，见兑为五鬼廉贞星，俱凶．乾为老公，兑为少女，又遇凶星，又遭克制·而于会局之年月老公少女必受殃也。

见某年限并何月，乾兑申酉克木方。

注曰：或一宅修宅，开门凶方，房立恶煞，卦体相伤，门房交克，其发凶知在何年、月、日也。

若震、巽之方遇凶星，受克于乾、兑金，其发凶必在申酉年月。

故日乾兑申酉克木方也。

【白话释意】  或有一家修造屋宅，开门在凶方，立房在恶煞，卦体之间相克相伤，门与房又交相伤克，那么其凶祸发生在何年何月就可知道了。

假如震方、巽方遇凶星，受克于乾金兑金，则其发凶就必在申年或酉年、申月或酉月。

所以说乾、兑在属申或酉的年月中伤克木方。

震巽旺相寅卯木，克了坤家少男亡。

注日：震、巽旺相在于寅、卯之方，夫坤、艮受克于震、巽之木，其发凶必在寅、卵之年、月、日也。

坤家，土也，少子即艮土也，故曰克了坤家少男亡也。

坤艮四季伤中子，坎若克火子亥当。

注曰：坤、艮属土，土旺四季。

夫四季即辰、戌、丑、未。

中子即坎也。

坤、艮来克坎水者，其发凶必在辰、戌、丑、未之年、月、日也，故曰坤艮四季伤中子。

夫离火被坎水所克者，其发凶必在亥、子之年、月、日也，故曰坎若克火子亥当。

离家巳午纯金怕，年限轮流见损伤。

注日：离家，火也。

纯金，乾、兑、武、破也。

夫离火来破纯金，其发凶必在巳、午之年、月、日。

年限轮流是指金、木、水、火、土之交克，必在子、丑、寅、卯、展、已、午、未、中、酉、戌亥之年限，轮流见在损伤也。

阳多必定伤妇女，阴多必定损儿郎。

阴阳配合家富贵，不须广览乱乖张。

注曰：凡相宅之法，阳房多必损阴人，阴房多必损阳人。

装卦亦同，不过要均平而永远富贵，自然有吉无凶，何必广览邪书胡谭，而乖所阳之正理也。

第一若得生气卦，青龙入宅旺田庄。

生财万倍兴人口，家家无事保安康。

注曰：生气是贪狼星，若宅中大房坐此星，或合卦得此星，谓青龙入宅或宅上有青龙见者，百事吉。

第二合成天乙卦，黄蛇入宅是吉祥。

儿孙迁官并加禄，生财兴旺后人强。

此段不在装卦内用，装卦爻诀内无天乙巨门之吉，盖凡天乙卦阳配阳，阴配阴也。

注曰：天乙是巨门星，但人家大房坐此星，或合得此卦，谓黄蛇入宅或宅上有生此蛇者，百事大吉。

第三合成延年卦，刺猬人宅喜吉祥。

不出三年家豪富，牛马成群进宝庄。

注曰：延年是武曲星，若人家大房此星，或合得此卦，谓刺猬入宅或宅上生此物，亦是百事大吉是。

第四配合五鬼神，骡马倒死损财珍。

三岁三番贼遄至，火光官事口舌频。

注曰：五鬼是廉贞星，若人家大房坐此星，或舍得此卦，谓赤蛇入宅或生此物者，亦是事事欠通。

第五合成六煞方，阴必先死后伤人。

田蚕不旺遭官事，人口瘟疫久占床。

注曰：六煞是文曲星，若人家犬房坐此星，或舍得此卦，凡事不利。

第六合成祸害中，一年半载损阴身。

疾病连年多损害，又出疯瘫聋哑人。

注曰：祸害是禄存星，若人家大房坐此星，合得此卦，俱是不吉。

第七变成绝命卦，年年苦死小儿孙。

瞎疯疾病常生发，田蚕买卖尽绝根。

注曰：绝命破军星，若人家大房坐此星，或舍得此卦，宅上多生红蛇，应之不吉。

## 六、【阳宅十书——论开门修造门】

目录

修门杂忌

门尺图

门光星起例诀

门光星吉日定局

门户歌

用门户法

论开门修造门第六

夫人生于大块，此身全在气中，所谓“分明人在气中游”者是也。

惟是居房屋中气因隔别，所以通气只此门户耳。

门户通气之处，和气则致祥，乖气则致戾，乃造化一定之理。

故古先圣贤制造门尺，立定吉方，慎选月日，以门之所关最大故耳。

昔人云：“宁与人家造十坟，不与人家修一门”。

故论开门修造门第六。

开门、修造门宜天德月德满成，开日合门光星，吉。

修造安门不宜犯天牢、黑道、天火、独火、九宫、死气、大小耗、天贼、地贼、天瘟、受死、冰消瓦解、阴阳错、天地转杀、四耗、四废、九丑、九土、鬼离窠、四忌、四穷、庚寅日、炙退、三煞、六甲、胎神、红嘴朱雀、九良星、丘公杀、大杀、白虎人中宫、债木星、雷霆、白虎人中宫(按以上吉凶日详见选择部)。

凡安门专主福元，旺合吉星，无不大发。

须避直冲尖射、砂水斜割、悲崖险道、恶石山坳、崩破歪峰、枯木神庙之类，谓之乘杀入门。

宜迎水迎山方吉。

春不作东门，夏不作南门，秋不作西门，冬不作北门。

庚寅日为大夫死日，不宜修造安门。

甲巳日六甲、胎神占门，不宜修造。

塞门吉日宜伏断，闭日忌丙寅、己巳、庚午、丁已日。

修门杂忌

九良星：丁亥、癸巳年占大门，壬寅、庚申年占房门，丁巳年占前门，丁卯、己卯年占后门。

丘公杀：甲、己年九月占，乙、庚年十一月占，丙、辛年正月占，丁、壬年三月占，戊、癸年五月占。

大小耗：正、七月占。

胎神：三、九月占。

土公：春夏占。

游龙：四、五、十一月占。

伏龙：三、四、十月占。

宅龙：四、五月占。

牛黄：五、七、十一月占。

牛胎：三、九月占。

猪胎：三、四月占。

债木星占门方：戊、癸年占坤，甲、己年占辰，乙、庚年占坎寅．丙、辛年占午，丁壬年占乾不宜作门安门。

债木星占日：大月初三、十一、十九、廿七，小月初二、初十、十八、廿六。

不宜作门安门

红嘴朱雀人离宫日：庚午、己卯、戊子、丁酉、丙午、乙卯，忌安大门。

门光星起例诀

凡造门、修门、安大小门户、开门基并宜用门光星。

有水点是门光吉星，余是凶星。

大月宜全用，小月除了消字。

添添消，昨夜雨淋漓。

雨过长沙满洞庭，倒在江湖流不尽，得澄清处，是亦澄清。

门光星吉日定局

大月从下数上，小月从上数下白圈者吉，人字损人，黑圈损畜。

○○●●●○○ 人人人 ○○○●●●○○○ 人人人 ●●●○○○

门户歌

换象抽爻别有因，三人同陌不同行。

时师晓得移门法，便是杨公天地穷。

凡宅虽有二十四山，专以八山主之：

壬子癸方开门者属坎，丑艮寅方开门者属艮。

甲卯乙方开门者属震，辰巽巳方开门者属巽。

丙午丁方开门者属离，未坤申方开门者属坤。

庚酉辛方开门者属兑，戌乾亥方开门者属乾。

四正门具属金。

（坎、离、震、兑四正门，俱属金。以坎至离、离至坎，俱延年。金震至兑、兑至震，俱破军。金也。）

用门尺法

门尺图以木为之，前面后面俱画书如前式。

门尺一（前面上半）。

此部分由四个星位组成，分别为：财木星、病土星、离土星、义水星。

第一，财木星

诀曰：第一贪狼进横财，营求生意自然来。

他人寄物何曾取，分明又得外人财。

第二，病土星

诀曰：第二巨门多孝服，放荡游戏走他乡。

疾病一身退田宅。

淫乱招其男女殃。

第三，离土星

诀曰：第三禄存人多狠，离别他乡又不详。

夫妻分别不相遇，致令男女失家乡。

第四，义水星

诀曰：第四文曲星，世代近君王。

其家多富贵，辈辈有名扬。

门尺二（后面下半）。

此部分由四个星位组成，分别为：官金星、劫火星、害火星、吉金星。

第五，官金星

诀曰：第五武曲星，其家有文荣。

五音田财进，世代有才名。

第六，病土星

诀曰：第六劫火星，官事退田林。

劫财身孤寡，横祸不住逢。

第七，离土星

诀曰：第七破军星，其家出横人。

退财多破败，瘟病不离门。

第八，义水星

诀曰：第八辅弼星，家富有今银。

五音田财进，世代最荣昌。

门尺三（前面上半）。

此部分由四个星位组成，分别为：贵人星、天灾星、天祸星、天财星。

第九，贵人星

得分之一：权禄、忠信、出官、俊雅、聪明。

得分之二：吉庆、仁义、进入、安稳、智慧。

第十，天灾星

得分之三：散财、退人、不孝、灾害、长病。

得分之四：失散、孝服、瘟灾、争竞、脓血。

第十一，天祸星

得分之五：横死、官灾、瘟病、退财、孤寡。

得分之六：生离、疾厄、贫苦、盗贼、麻衣。

第十二，天财星

得分之七：诗书、主学、清贵、财禄、天禄。

得分之八：爵禄、孝弟、美味、迎财、官禄。

门尺四（后面下半）。

此部分由四个星位组成，分别为：官禄星、孤独星、天贼星、宰相星。

第十三，官禄星

得分之九：子孙、富贵、进宝、十善、文章。

得分之十：横财、艺术、招财、进田、天财。

第十四，孤独星

得分之十一：悖逆、路亡、离散、酒食、淫欲。

得分之十二：致争、殴打、招崇、死人、走失。

第十五，天贼星

得分之十三：风疾、招瘟、瘟灾、囚狱、官灾。

得分之十四：自益、十恶、争斗、暗昧、花色。

第十六，宰相星

得分之十五：才人、诗书、横才、孝子、贵人。

得分之十六：生善、礼乐、子孙、生产、出官。

海内相传门尺数种，屡经验试，惟此尺为真。

长短协度，凶吉无差。

盖昔公输子班造极木作之圣，研穷造化之微，故创是尺，后人名为鲁班尺。

非止量门可用，一切床房器物俱当用此。

一寸一分灼有关系者。

其尺前面八寸以财、病、离、义、官、劫、害、吉为序，后面八寸以贵人、天灾、天祸、天财、官禄、孤独、天贼、宰相为序。

其实二面互为表里，吉凶相同。

前面统言之，后面缕悉分数，又析言之耳。

用法但顺字朝上正算，一切门窗通气之处，纵量横量皆合吉星为妙。

又细分之，则权禄、吉庆、官禄、天禄之类，可用于大门厅舍。

子孙、横财、俊雅、安稳之类，可用于内院住房。

智慧、聪明之类，可用于书屋。

清贵、美味可用于厨灶。

参裁验用，祸福自明。

## 七【阳宅十书——论放水】

放水歌

九星水法吉凶断例

阴阳山水法

阴阳山水歌

四路水法

四路水法歌

黄泉煞诀

九星来朝

二十四山放水定局

阴阳生命说

二十四山水方向

论放水第七

阳宅阴宅，俱以水法取效。

若宅内外之形虽佳，修造之法亦善，只凶方地支放水一差，则以前诸法俱坏。

故论放水第七。

放水歌

若论门庭先论水，家道兴隆从此起。

中堂天井两分流，引得外人相窥视。

其次精详总出水，水要流行须吉位。

阳山宜放阳字水，阴山须放阴水去。

合得阴阳不驳杂，去来皆要星辰利。

假如坐亥向巳方，巽巳长生去有妨。

但得斜穿丙丁去，不然左穿出乙方。

折归已巽横斜过，却穿丙丁去亦良。

仍忌午与坤申位，更有吉辰非去方。

举此凡例可类取，别有图说为君详。

又云：寻龙须向地中来，放水却从天上去。

宜放天干之水，不宜放地支水是也。

右论杨公九星放水法。

九星水法吉凶断例

贪狼星

五行值长生大吉。

水来门则富贵兴旺，水去则人物零替。

譬如人有口，食可从而入，不可从而出。

入则六腑润泽，出则肢体赢瘦。

大概宜来不宜去。

巨门星   辅弼

水来去皆吉。

譬如人有左鼻，左张鼻佐之。

譬如人有右鼻，右张鼻佐之，宜气息往来。

故得出入而调和，不得出入而闭塞。

大概去来俱宜也。

此水与五行水虽合，须择其宜而用之。

禄存星

五行值绝胎，水宜流去，大吉。

来朝则不吉。

文曲星

五行值沐浴，冠带水流去则吉，来朝主淫欲，不吉。

如人之有左耳也，大概宜去不宜来。

廉贞星

五行值病死，水宜放去，不宜收纳。

忌流水明堂。

主火灾官非病退财。

譬如人之有右耳也。

武曲星

名为学堂水，五行值临官帝。

旺水来朝，主出入聪俊，不宜流去又号华盖水，主富贵多金谷。

譬如人有目，为一身之精光，来之则观视愈明，去之则如物掩蔽，大概宜来朝不宜流去。

破军星

五行值墓库，水来朝不吉，主配军、出不孝之人、瘟疫病、颠狂、退尽田园儿、人丁。

譬如人之有背，得此水来如气血凝聚而生壅滞。

大概不宜来朝，去之则吉。

阴阳山水法

山阳水   乾、甲、坤、乙、坎、癸、申、辰、离、壬、寅、午、戌，俱阳也。

阴山阴水：艮、丙、巽、辛、兑、丁：巳、丑、震、庚、亥、卯、未，俱阴也。

【白话释意】  阳山阳水乾：甲、坤、乙、坎、癸、申、辰、离、壬、寅、午、戌都属阳。

阴山阴水艮、丙、巽、辛、兑、丁、巳、丑、震、庚、亥、卯、末都属阴。

阴阳山水歌

乾甲坤乙居何方？坎癸申辰一样装；

更有离壬寅午戌，合山合水一齐阳。

艮丙巽辛何处寻？兑丁巳丑亦同论；

更有震庚亥卯未，合山合水一齐阴。

大抵阳山宜纳阳水。

阴山宜纳阴水。

若阴阳驳杂，则凶。

若阳山欲得漉阳水耆，主富贵无比。

如或阳杂阴流者，凶祸无体。

阴山若得流阴水，主百子千孙富贵。

或有阴水杂阳流者，主屯难多忧。

四路水法

四路黄泉水杀人凶，如辰、戌、丑、未有破军水是也；四路黄泉水救人吉，如辰、戌、丑、未有巨门水是也。

四路水法歌

四路黄泉能杀人，辰戌丑未有破军。

四路黄泉能救人，辰戌丑未有巨门。

犯杀少丁人忤逆，家有长病祸连归。

[白话释意]  有四路黄泉能杀人，即辰、戌、丑、未位上有破军水。

有四路黄泉能救人，即辰、戌、丑、未位上有巨门水。

如若犯杀人丁稀少子孙又忤逆，家有长期病殃祸事不断来。

黄泉煞诀

庚丁坤上是黄泉，乙丙须防巽水先。

甲癸向中忧先艮、辛壬水路怕当乾。

九星来朝

贪狼水来旺长房，水去长房败不强；

煞高长房多损伤，寡妇淫乱僧道常。

巨门水来发二房，水去二房败不强；

煞大富贵人丁旺，定出为官紫衣郎。

禄存水来主守寡，女子峥嵘善当家；

水去催官上马水，水来颠邪跛脚强。

文曲水来败中房，水去淫女得外粮；

头秃眼瞎因水去，煞高女子定淫娼。

廉贞水来出盗贼，水去做贼偷财粮；

煞大忤逆刁蹬汉，污名牢狱惹官防。

武曲水发发长房，水去小房败不强；

此者名为学堂水，煞来老公欺小娘。

破军水去宜大吉，水来其家必主凶；

煞高仓库朝宝印，插笏甲第出官人。

左辅右弼犯此凶，男孤女寡守空房；

父南子北人少死，少爷无子受饥贫。

二十四山放水定局

此段是以山龙为主，故论山向。

若脱龙就局，则不论阴阳，只放天干水为宜。

脱龙就局者其宅无真正龙山，只以福元及门向为局耳。

壬山水宜放甲乙巨门方，天井宜宽深，吉。

子山水宜放甲乙巨门方，天井宜深宽，吉。

癸山水宜放甲乙巨门方，天井宜平坦，吉。

丑山水宜放丙丁禄存方，天井，宜宽阔，吉。

艮山水宜放丙丁禄存方，天井宜坦平，吉。

寅山水宜放甲乙六煞方、壬癸廉贞方，天井宜阔深聚，吉。

甲山水宜放壬癸巨门方，天井宜坦平，吉。

卯山水宜放庚辛破军方，天井宜聚水，吉。

乙山水宜放壬癸巨门方，天井宜平坦，吉。

辰山水宜放乾禄存方，天井宜深聚，吉。

巽山水宜放丙丁巨门方、庚辛六煞方，天井宜阔深聚，吉。

巳山水宜放丙丁巨门方、庚辛六煞方，天井宜阔深聚，吉。

丙山水宜放庚辛廉贞方，天井宜平坦，吉。

午山水宜放乾破军方，天井宜阔深，吉。

丁山水宜放庚辛廉贞方，天井宜平坦，吉。

未山水宜放丙丁六煞方、庚辛巨门方，天井宜宽深聚，吉。

坤山水宜放甲乙祸害方、壬癸破军方，天井宜平坦，吉。

申山水宜放甲乙祸害方、壬癸破军方，天井宜宽深，吉。

庚山水宜放丙丁廉贞方，天井宜平坦，吉。

酉山水宜放丙丁廉贞方，天井宜深聚，吉。

辛山水宜放丙丁廉贞方，天井宜平坦，吉。

戌山水宜放甲乙廉贞方、壬癸六煞方，天井宜宽深，吉。

乾山水宜放甲乙廉贞方、壬癸六煞方，天井宜平坦，吉。

亥山水宜放丙丁破军方，天井宜深聚，吉。

以上水法，拟八宅者兼此论之，万无一失。

阴阳生命说

《发微通书》云：凡论六阳命，子、寅、辰、午、申、戌生人是也；六阴命丑、卵、巳、未、酉、亥生人是也。

## 八、【阳宅十书——论宅内形】

目录

内形篇

火唵歌

火路吉凶歌

阳宅内形吉凶图说

论宅内形第八

内形篇

宅舍既明看屋法，莫将楼角头上插。

后堂前堂仍可安，厅若欺堂大相压。

更有廊屋可次安，龙凤昂头却是法。

中堂莫将暗视装，暗视有病在衷肠。

寿星不出人夭寿，梁枋要出笋为胜。

小笋如菱方胜，如小圆星为寿星藏头不出，则主人短命，主小儿难养。

枋压梁头亦不良，人不起头多夭死，妇人少壮守空房。

天井不可作一字，一字带杀少神气。

一丈必须五尺阔，长短折半随所至。

砖高不过十五层，只取下阶平水例。

其次十一是合数，过此双偶皆非利。

假如堂屋作九间，分作三井方为是。

堂前门廊不可空，窗棂梁福须分布。

中堂不可架直屋，停丧之房多不利。

堂柱用九厅用七，门户凡皆双数利。

西胁开门最不宜，房屋双数方为利。

十家八家同一聚，同出同门同一处。

水路纵横两胁来，一切凶祸归中聚。

两巷明为抽剑水，抽剑杀人出狂废。

门路各家不为巷，水路空阔却不妨。

两胁不可分两路，前横合一过一方。

顺从一边行过去，此水得地乃无伤。

合流须是一家水，折作之元随短长。

更看方位有吉凶，如此门法多富贵。

白虎头上莫开口，白虎口开人口伤。

杀名吞啖难养人，产妇常常病在床。

著还更有人行破，官祸在门不可当。

更有碓磨居其上，家宅不宁发瘟疫。

门外不须更架屋，蔽却好山坏明堂。

造屋从来有次第，先内及外起自堂。

若还造门堂不造，屋未成时要分张。

堂屋终须不结果，少年寡妇受牺惶。

若还造厅堂不造，客胜主人招官防。

中堂无主失中馈，钱财耗散有祸殃。

先造两廓不造堂，儿孙争斗不可当。

公婆父母禁不住，兄弟各路行别方。

造得门成要龙虎，龙虎可从门上装。

下水青龙要居外，上水青龙要内方。

下水白虎要居外，上水白虎内方藏。

莫道明堂外自有，不知门内是明堂。

来龙在后碓居前．不可舂撼有损伤。

震动不宁龙亦病，家宅不安事无常。

来龙在左碓居右，来龙在右碓左傍。

碓头要向前头去，人从后踏无祸殃。

若是碓头踏向里，人踏居前向宅堂。

被人担砖打住居，家财冷落少人亡。

碾磨必须居左腹，右腹搅动白虎肠，

主生病疾绞肠南，出入褊窄结肚胀，

厨灶必须居左位，不宜安在白虎方。

阳宅若还依此法，定须子孙炽吉昌。

家宝积聚兼福禄，灾害不起成安康。

若问宫殿及衙宇，此必秘文难宣扬。

大凡人家建立新宅，莫要先筑墙，谓之困字，主人家不兴发。

凡人家起屋，屋后莫起小屋，谓之停丧，损人口。

若人住此小屋尤不吉。

凡宅起丁字屋，主无家，主绝人丁。

凡宅起屋前低后高主发，财禄兴旺。

凡宅起披孝屋，即后接连披盖是也，主横死人丁退田产。

凡人家盖屋，后不许起仓屋，谓之龙顿宅，主家财不兴。

凡人住屋拆去半边及中间，拆去者谓之破家杀，主人丁不旺。

凡宅住屋莫要屋角水射其门，门射来水主聋哑之人。

凡人家宅起屋莫要飞走一直，主忤逆、兄弟不和之人。

凡宅开门路及车门不要直射，谓之穿心杀，主家长横死之患。

凡宅屋后莫开车门，要被盗退财。

如在侧边不妨，北方开门亦然。

凡宅开车门不要见子午坤艮四方，子午为天地心，坤为自虎头，艮为鬼门，主疾病，损人口。

凡宅天井中不可积屋水，主患疫痢。

不可堆乱石，主患眼疾。

凡宅侧屋不可冲大门，触秽门庭，主灾祸。

凡人家宅门上不可起楼，必主家长不利，官衙亦然。

古云：门上起高楼，家长遭狱囚。

又云：白虎位上耸一楼，注定家长忧。

凡人家屋角不可漫街，主招讼祸。

凡人家有食乳小儿，秽衣不可高晒并过夜，则主生病。

凡人家居住之屋必须周密，勿令有细隙，致有风气入。

少觉有风勿疆强之久坐，必须急急避之。

凡人家起屋，屋后不要起小屋，这种小屋叫做停丧屋，会损伤人口。

如果人去住这小屋就更不吉利。

凡宅内起丁字屋，主家庭消散，主灭绝人丁。

凡宅屋超成前低后高，主发达，财禄兴旺。

凡是宅内起披孝屋，即后接连披盖的房屋，这定主人丁死于非命，以及减损田产。

凡是人家盖屋后不许起仓屋，这种屋宅叫做“龙顿宅”，主家财不兴。

凡是人的住屋，如果拆去半边及中间，那么拆去的部分就叫做“破家杀”，主人丁不兴旺。

凡宅中住屋，不要让屋角水直射其门，门射来水主家出聋哑人。

凡是家宅起屋不要飞走一直，这种屋形主兄弟不和，出忤逆子孙。

凡是屋宅，开门路及车门不要直射，若直射便叫“穿心杀”，主有家长死于非命的灾祸。

凡屋宅，屋后不要开车门，否则就会遭贼偷盗、退散家财。

如在侧边开门便没问题。

北方开门也是不吉。

凡是屋宅，开车门不要在子、午、坤、艮四个方位上，子、午是天地心，坤为白虎头，艮是鬼门。

在这些方位上开车门要生疾病，折损人口。

凡是屋宅，天井中不要积屋水，这会令人生疫痢。

天井中也不可堆乱石，主患眼疾。

凡是屋宅，侧屋不可冲大门，触秽门庭，主有灾祸。

凡是家宅大门上不可起楼，这必令家长不吉利。

官衙也是如此。

古人说：“门上起高楼，家长要坐牢。

"又说：“白虎位上建起一座楼，主定家长有烦忧。”

凡是人家屋宅，屋角不要伸廷到街上，否则要招惹官司。

凡人家如有吃奶的小孩，尿布内衣不可高晒及晾过夜，否则小孩要生病。

凡是居住之屋必须四周封蔽严密，细小的缝隙都不让有，免得有风吹进来。

如果已稍微感觉有风吹进，就不要强行挨忍久坐不动，而必须赶快避开。

火唵说

火唵即是厨房。

厨灶止宜在宅凶方，不宜在吉方。

此两言尽之矣。

今世术者不知的当，纷纷立说，制度迁就反复变更。

或以新宅所建第一房为火，或以装卦第三爻为火喃，或以供祖先处祠堂香火为火唵，甚者以伏位福德为火唵，以宅吉方立火口唵。

殊不知甚者以伏位福德为火唵，以宅吉方立火睫。

殊不知窑烧九岭，火断八山，古人极言烟火之害，今人何乃误认火唵为吉地?兹载二诀古诗予后，参验自明。

火唵歌

乾丙艮乙立火硙，乾宫福德人，宜丙方绝命立火唵。

艮宫福德人，宜乙方六煞立火唵。

坤兑癸上是根源。

坤、兑福德人，宜癸方绝命、祸害立火唵。

震巽火唵庚上是。

震、巽福德人，宜庚方绝命、六煞立火唵。

坎离甲上不虚传。

坎、离福德人，宜东北甲字方五鬼、祸害立火唵。

火路吉凶歌

乾宅坐丙震宅庚，兑宅癸位巽宅辛。

坎宅坐甲离修乙，艮宅坐乙坤宅壬。

此歌与前互相发，但离修乙三字不合。

乙方是离宫福德人之生气，不宜立火唵，况是艮宫福德人所修火唵之方，不应重复，或传流之误耳。

阳宅内形吉凶图说

二树生来在屋旁，楼台屋宇起瘟疫。

奸淫妇女招邪怪，入屋敲门动几场。

树庙门前怎奈何，招瘟动火祸来磨。

都天太岁年来到，少死官非事又多。

青松郁郁竹漪漪，气色光容好住基。

人丁大旺家豪富，积玉堆金着紫衣。

歌曰：堂屋东头接小房，宅中小口须遭殃。

解曰：北房东头接小房者，名单耳房，主小口马牛有伤，不吉，拆之宜速镇之吉。

三年中祸事总要有两次，人口六畜都要有损伤。

解：北房的东头连着一间小房，这名叫“单耳房”，主小口马牛要有伤损，不吉利。

要赶快将小房拆掉，或作法术将它的煞气镇住，才得吉利。

歌曰：北房两头都有房，宅中老少常殃。

暗风血气并黄肿，咳嗽生风主温疫。

解曰：堂房两头各接小房名为双耳房，主家人大小暗风、黄胂、咳嗽、血光之疾，急拆去。

解：堂屋两侧各接一间小房名叫“双耳房”，宅中老少就常常有病殃，暗风、黄肿、咳嗽以及出血的疾病，要赶快将小房拆掉。

歌日：北房西头接小房，定主三年哭两场；虽主家道多兴旺，后惹官事有灾殃。

解日：堂房西头接小房名为孤独房，主家败人亡，家事大凶，拆、镇吉。

解：堂房西侧接着一间小房名叫“孤独屠”，主家败人亡，家事大凶。

只有将这小房折掉，或作法术镇住，才得吉利。

歌曰：旧房远年雨露多，东则见西号星堂。

官灾口舌频频有，更有年年见火光。

解曰：破屋大漏有窟者，主有官灾横事，人口血财不旺，修补完备吉。

解：破屋大漏墙有破洞的，主有官灾和意外祸事，人口血财不兴旺。

要修补完整才吉利。

歌曰：单侧双侧房，必定见乖张。

全家频受苦，禳厌可消殃。

解曰：堂房东头靠山横盖房名曰单侧耳，主有横灾是非，须拆、镇之，吉。

解：在堂房东头靠山横盖的房名叫“单侧房”，主有意外灾祸及口舌是非。

必须拆掉或作法术镇压才得吉利。

歌曰：家中暗算房，浠计不荣昌。

频频贼盗显，灾祸不可当。

解曰：北房西头顾着又有西房名日暗算房，主招贼破财，钱谷虚耗，大凶，拆、镇之吉。

解：北房西头看过去又有一间西房，这名叫“暗算房”，主招贼破财，钱粮匮乏，大凶。

要拆掉或用法术压制，才得吉利。

歌曰：再插焦尾房，家长必遭殃。

火光频频有，阴旺主伤阳。

解曰：不论某房，但多年，再前重接厦，名曰焦尾房，又是焦耳房，多主不祥之事，拆者吉。

解：不论是哪间房，只要是年代久远后，在它前面接着再起屋厦，那就叫“焦尾房’’，又叫“焦耳房’’，多是主有不吉祥的事，折掉了才吉并利。

歌日：若盖露骨房，老者病着床。

数年频频苦，不免卖田庄。

解日：盖房不截房檐木者，名为露骨房，主破财哭泣之事，截了平安吉。

解：盖房不截房檐木让它们伸出外面的，名叫“露骨房”，主破财及令人伤心哭泣的祸事。

将长出部分截掉才平安大吉。

歌日：莫盖晒尸房，人口病着床。

服药全无效，阴小必损伤。

解曰：盖房经年不盖完，名为晒尸房，主人口病不快。

择吉日苫盖了吉。

解：盖房子好多年都不完全盖好，这就叫“晒尸房”，主人口多病不舒服。

要选个吉日修盖完好，然后才吉利。

歌曰：屋头丁字房，官灾口舌殃。

破财多怪异，频频见火光。

解曰：堂屋东间接连盖东房者，名曰丁字房，主官司疾病火光。

镇补大吉。

解：堂屋东间又接连着盖东房的，叫“丁字房”，主招惹官司、患疾病、发生火光之灾等。

要做法术镇压补救才得大吉。

歌日：青龙插尾共披头，一年六度长子愁。

钱财破散人疾病，时时殃怪至门头。

解曰：东房南头接小房名日青龙披头，北头接小房名曰青龙插尾，损长男房，大凶。

将两头小房拆吉。

解：东房的南头连接小房叫“青龙披头"，北头连接小房叫“青龙插尾”，主损长男房，大凶。

将两头小房拆掉就吉利了。

歌曰：苦盖披头房。

横死不可当。

丧事频频有，家中必遭殃。

解曰：堂房东头插小厦名为元武披头，西头名为元武插尾，横事损人口，不吉。

拆、镇大吉。

解：堂房东头插建小夏叫做“玄武披头”，西头插建小厦则叫“玄式插尾”，主发生意外伤损人口，不吉利。

要将小厦拆掉，或以法术镇压，才得大吉。

歌日：白虎披头及畔哭，阴人小口病先殂。

重重灾害每相至，耗散钱财物皆无。

解目：西房南头插小房名目白虎披头，北头插小房名白虎畔边哭，主阴人小口病。

拆、镇吉。

解：西房南头插建小房名叫“白虎披头”，北头插建小房叫“白虎畔边哭”，主女人小孩得病。

将小房拆掉或做法术镇压才得吉利。

歌曰：南房两头接小房，阴人新妇病着床。

田蚕失散损小口，官灾贼盗主火光。

解日：南房东头接小房名为朱雀披头，西头接小屋者名曰朱雀插尾，阴人小口灾。

拆、镇吉。

解：南房东头接小房名叫“朱雀披头”，西头接小房名叫“朱雀插尾”，主妇人小孩有灾。

将小房拆掉或作法术镇压才吉利。

歌曰：只有一北房，男旺女遭殃。

钱财主破散，年年有不祥。

解曰：只有一座房名为孤阳房，主阳旺女衰，小口灾疾。

再盖房添合吉爻平安。

解：宅屋只建有一座房的名叫“孤阳房”主男旺女衰，小孩有灾疾。

再加盖房添合吉爻才得平安。

歌曰：凡有露肘房，宅中定不昌。

阳人频频患，长子亦卧床。

解曰：凡房四角整齐名曰露肘房，或上木料不盖合，阳人有灾官司解。

谢平安吉。

解：凡房四角齐整的名叫“露肘房”，或上了木料却不盖合，主有灾祸惹官司。

要作法祭祷消灾才得平安大吉。

歌日：莫盖水字房，阴人有灾伤。

多服蛊毒死，一年两度亡。

解曰：堂房中宫有正房，两边有屋名曰水字房，主终服药死，阴人有小灾，镇吉，合爻吉。

解：堂房的中官位上有正房，前面两边又有屋，这就叫“水字房"，主家人最终总要服毒药而死，女人有小灾殃。

作法镇压或加盖房子来配合(合爻)才得吉利。

歌日：莫盖王字房，家长必遭殃。

肿气并脚疾，阴人必损伤。

解日：若盖东西屋中心盖顶者，名为王字房，主阴人小口灾，大凶。

急拆了人平安。

【白话释意】歌：莫盖王字房，家长必遭殃。

肿胀气痛兼脚疾，妇人也要有损伤。

解：若盖东西两屋，两屋之间又再盖顶连在一起的，名叫“王字房"，主妇人小口有灾，大凶。

赶快将中间盖顶拆了，人才得平安。

歌日：拆屋一半瘫患房，官事连连不可当。

阳屋必定灾男子，阴屋必定女人殃。

解日：若拆屋一半留一半，即名为瘫患房。

主防官事口舌，人口不利，凶。

急宜镇之，吉也。

解：如果拆屋只拆一半又留一半，就叫做“瘫患房”，主被官司口舌等损害，人口不利，凶。

应赶快作法术镇压，才得吉利。

歌日：阳盛阴衰不可当，田蚕六畜主多伤。

男子从来个个旺，女人恶死患风疮。

解曰：只有一座北房共东房，再无别房，名为纯阳房，主阴人小口病。

镇之速补爻吉。

解：只有一座北房和一座东房，再没别的房子的，叫做“纯阳房"，主妇人小口有灾病。

作法镇压或赶快补盖房子(补爻)才得吉利。

歌日：阴盛阳衰最不强，女人兴旺儿不长。

盗贼官事都无数，绝了后代少儿郎。

解曰：凡宅中有南房合西房，别无余房，名为重阴房，主男人不旺，灾病生事，凶。

补镇合爻吉。

解：凡宅中只有南房和西房，此外再没别的房子的，名叫“重阴房”，主男人不旺，多灾病生事端，凶。

要作法压制或补盖房子与之配合(合爻)才得吉利。

歌曰：自南房人北房坎宅，自北房入南房离宅。

自西房人东房震宅，自西北入东南巽宅。

解日：震巽坎离是一家，乾坤艮兑休犯他。

东四宅生人不许盖，西四宅高大为吉。

解：震、巽、坎、离是一家，乾、坤、艮兑不要触犯他。

东四宅生人不许在此(震、巽、坎、离)盖大屋，西四宅生人在此盖屋高大是大吉。

歌曰：自东房人西房名为兑宅，自东南人西北名为乾宅，自西南入东北名为艮宅，自东北人西南名为坤宅。

解曰：乾坤艮兑四宅生人不宜修坎离巽震高大，犯着则凶。

解：乾、坤、艮、兑四宅生人不宜把坎、离、巽、震四位的房屋修得高大，犯了这法则就凶。

歌日：白虎畔边哭，妇人多主孤。

太岁不合同，钱财耗散无。

鬼魅交加有，妻病定难除。

男女多寿短，家门日见无。

解曰：西房北头垂下厦为白虎畔边哭，女先故，必有死事。

解：西房北头接盖小屋叫“白虎畔边哭”，女先死，且必定有丧事。

歌曰：青龙举其头．居家多有愁。

男女绝离散．奴婢尽逃流。

哭声终不断，五载并三秋。

不惟伤人口，又损马共牛。

解曰：青龙举其头者。

乃是东房南头插小房，主年年虚耗。

男女有损，大凶。

牛马死伤。

急拆镇之则吉。

解：所谓“青龙举其头”，是指东房南头插建小房，主家财年年虚耗。

男女有损害。

大凶。

牛马也要有死伤。

赶快将小屋拆掉，或作法术镇住。

就吉利了。

歌曰：玄武插其尾，贼盗年年起。

居官失其财，逃亡走奴婢。

女人多不孝，不宜生家计。

灾祸时时至，六畜自然死。

解曰：玄武插其尾乃是北房西头接小厦。

主贼盗六畜之事．不吉，拆之吉。

解：所谓“玄武插其尾”，是指北房西头接盖小厦，主有贼盗侵害及六畜之灾，不吉，将小屋拆掉才吉。

歌曰：朱雀垂其翅，家宅多不利。

口舌纷纷有，破财及官事。

奴婢尽逃亡，父子不相义。

中女必定灾，火光频频至。

解曰：南房两头垂有小房厦，是主人家不测之灾祸也。

解：南房两头接盖小房厦，主人家有难以预测的灾祸。

歌曰：蛇举其头，居家多有忧。

六畜家财散，疾病事不休。

解曰：此房乃宅东北角有一小房也，主家财耗散，人口衰败。

解：这种房是指宅东北角有一小房，主家财。

解：所谓“玄武插其尾”，是指北房西头接盖小厦，主有贼盗侵害及六畜之灾，不吉，将小屋拆掉才吉。

歌曰：朱雀垂其翅，家宅多不利。

口舌纷纷有，破财及官事。

奴婢尽逃亡，父子不相义。

解曰：南房两头垂有小房厦，是主人家不测之灾祸也。

解：南房两头接盖小房厦，主人家有难以预测的灾祸。

歌曰：蛇举其头，居家多有忧。

六畜家财散，疾病事不休。

解曰：此房乃宅东北角有一小房也，主家财耗散，人口衰败。

六畜家财败散，疾病无止无休。

解：这种房是指宅东北角有一小房，主家财耗散人口衰败。

歌曰：莫盖小字房，阳人有灾殃。

人口多有病，一年两度亡。

解曰：堂屋前中间有正房是也，主常服药，人灾不吉利。

解：小字房是指堂屋前中间有正房，主家人常服药，有灾殃不吉利。

歌曰：莫盖焦尾房，人口必受殃。

阳屋伤男子，阴屋女人伤。

解曰：若盖旧房用新椽接出前后厦，主人口损伤，血火之灾，官事口舌。

解：如果修盖旧房，用新椽接出连着前后屋夏，叫焦尾房，主人口损伤、有血光火光之灾，及官事口舌之祸。

歌日：宅修工字房，家长必灾殃。

脚肿并气疾，女人亦克伤。

解日：若南北二房居中盖东西房，为工字房，主家中阴人小口不利也。

解：如果在南北二房之间的中部修盖东西房，便叫做“工字房”，主家中妇人小口不吉利。

若见人家两直屋，必主钱财多不足。

名为龙虎必齐直，退田少亡无衣禄。

此屋名为过头屋，前高后低二姓族。

住主多损少年郎，招瘟动火连年哭。

此屋名为孤寡屋，主有寡妇二三人。

一纪十六年间有，遭瘟动火败伶仃。

此屋中高前后低，主有孤寡在其居。

又主钱财多耗散，名为四水不回归。

此屋名为白虎头，必主小房衣食悉。

幼男孤寡必损败，便见原因在里头。

此屋名为青龙头，必主长房衣食愁。

在家孤寡主长败，出去不回空倚楼。

干水临头百事凶，孤儿寡女此中存。

克妻损长多祸事，支与天干仔细穷。

屋脊射长房，长子命先亡。

屋脊射右房，幼子主离乡。

若还齐来射，射得浪荡光。

冲天落地两头低．三年两度损男女。

又主扛尸并外死，太岁当门无改移。

苍苍翠竹绕身旁，堪羡其家好画堂。

大出官僚小出贵．个个儿孙姓名香。

若得人家四屋夹，中门天井埋儿杀。

当防产难及招瘟，眼疾纷纷气疾发。

此屋一木又一木，孤寡临门来得速。

更主同宗二姓人，气疾眼患有定数。

此屋中门有小房，人丁损死主哭泣。

又名埋儿杀现身，主有寡妇二三妯。

外、内形吉凶图下断语歌解率皆鄙俚不叶，然其兆应祸福无爽，必其作者亦有道之人，予弗敢以已意改饰为是，因仍旧言。

仲尼慕古史阙文之义，今愿窃则效焉。

## 九、【阳宅十书——论宅选择】

按选择甚繁，兹固仅取其切于修造者载之，至岁仙神机鬼藏章已另见，选择部故不录。

论形势者，阳宅之体；论选择者，阳宅之用。

总令内外之形俱佳，修造之法尽善。

若诸神煞一有所犯，凶祸立见，尤不可不慎。

故论选择第九。

凡选择须先起命前五神。

五神

甲乙为青龙。

丙丁为明喜。

戊己为仓库。

壬癸为盗贼，主招盗贼及损六畜。

庚辛为白虎，主哭泣丧事。

命前五神定局

子生人五神在已，丑生人五神在午。

寅生人五神在未，卯生人五神在申。

辰生人五神在酉，巳生人五神在戌。

午生人五神在亥，未生人五神在子。

申生人五神在丑，酉生人五神在寅。

戌生人五神在卯，亥生人五神在辰。

且若太岁甲己年，五虎遁起丙寅。

如子生人五神在已，甲己年遁得己巳，即戊己为仓库神，宜修造，主粟麦盈仓。

如丑生人五神在午，其年遁得庚午，为白虎，主哭泣丧服。

太岁在庚年，五虎遁起戊寅，卯上是己卯。

如戌生人五神在卵，其年遁得己卯，即仓库神，主大利修造。

太岁丙辛年，五虎遁起庚寅。

如巳生人命前五神在戌，其年遁得丙丁，为明喜神，主有大喜悦之兆。

余仿此。

五虎遁诀

甲己之年丙作首，乙庚之岁戊为头。

丙辛之岁寻庚上，丁壬之位顺行流。

戊癸之岁何方起，甲寅之上好推求。

九宫建宅

九宫建宅即起定生宫；依福元内三元起手。

如上元甲子，宅主戊戌，系震宅生人，即于坤上起，退五宫至兑宫为定生宫。

如上元甲子，宅母丙午，系坤宅生人，即于坎上起退五宫至乾宫为定生宫，方论游年变宅。

游年变宅

其法：男女俱于兑上起一十，男顺行至坎上二十、震上三十、离上四十，零年一年一宫。

女逆行至离上二十、震上三十、坎上四十，零年一年一宫。

数至本生几岁住，看本生命配定生宫得某卦是也。

如男上元戊戌生人，至己丑行年五十二岁。

就于兑上起一十，坎上二十，震上三十，离上四十，又兑上五十，乾上五十一，坎上五十二。

戊戌男命定生宫在兑，即起兑、生、祸、延、绝、六、五、天，五十二在坎即祸害值年，不宜修造。

如女上元丙午生人，至己丑行年四十四岁。

就于兑上起一十，离上二十，震上三十，坎上四十，乾上四十一，兑上四十二，坤上四十三，离上四十四。

丙午女命定生宫在乾，即起乾、六、天、五、祸、绝、延、生，四十四在离，即绝命值年，不宜修造。

若变得天乙，主一年内出学业、食禄人；变得生气，主人口羊马富贵；变得延年，主二百八十日内有喜庆；变得伏位，主逃亡人复归；变得

六煞，主死亡，一年后百事凶；变得五鬼，主二百日有哭泣事，大凶；变得绝命，主二年后伤中子，官灾死亡；变得祸   害，主一年祸事，损畜伤财。

本宫变本宫名伏位，经云：“生气延年兼伏位，天乙四路好兴工”。

行年建宅

其法即系小运例。

男顺行、女逆行论行年，逐一数到子为神后，寅为功曹，午为胜光，申为传送，乃大通年，大宜修造。

数到亥上登明，丑上大吉，未上小吉，乃小通年，宜修造。

数到卯上为太冲，数到酉上从魁，巳为太乙，为小凶年。

若数到辰上天罡，戌上河魁，大凶年，修造主大凶。

天罡、太乙、胜光、小吉、传送、从魁、河魁、登明、神后、大吉、功曹、太冲，此其次序也。

起宅小运例法

子午寅申为大通，小通丑未亥登明。

太乙卯酉不堪造，辰戌天罡主大凶。

男命：甲子旬中生人一岁起丙寅，十一岁丙子。

甲戌旬中一岁起丙子，十一岁丙戌。

甲申旬中一岁起丙戌，十一岁丙申。

甲午旬中一岁起丙申，十一岁丙午。

甲辰旬中一岁起丙午，十一岁丙辰。

甲寅旬中一岁起丙辰，十一岁丙寅。

俱先逆数到旬头，却一岁一岁顺数，至子、午、寅、申为大通云云。

女命：甲子旬中一岁起壬申，十一岁壬戌。

甲戌旬中一岁起壬戌，十一岁壬子。

甲申旬中一岁起壬子，十一岁壬寅。

甲午旬中一岁起壬寅，十一岁壬辰。

甲辰旬中一岁起壬辰，十一岁壬午。

甲寅旬中一岁起壬午，十一岁壬申。

俱先顺数到旬头，却一岁一岁逆数，至子、午、寅、申为大通云云。

以上命前五神及定生宫、游年变宅及行年建宅皆以宅长宅母为主，若修正堂正厅必须专依此法。

倘修补小房，但有本家亲人年命应修及凶神不占方位，权宜修造房屋可也。

凡选择竖造等日宜详历法通书，神煞不占之方，吉神相临之位，兼有吉日吉时，一一俱要相合为妙。

切忌宅主本命对冲，要紧。

起工动土

诸造作，若暂时小用壬子、癸丑、丙辰、丁巳、戊午、己未、庚申、辛酉八偷修日亦可。

宜甲子、癸酉、戊寅、己卯、庚辰、辛巳、甲申、丙戌、甲午、丙申、戊戌、己亥、庚子、甲辰、癸丑、戊午、庚午、辛未、丙午、丙辰、丁未、丁已、辛酉黄道，月空成开日。

造地基

宜甲子、乙丑、丁卯、戊辰、庚午、辛未、己卯、辛巳、甲申、己未、丁酉、己亥、丙午、丁未、壬子、癸丑、甲寅、乙卯、庚申、辛酉，忌元武黑道、天贼、受死、天瘟、土瘟、土忌、土符、地破、月破、地囊、九土鬼、正四废、天地正转杀、天转、地转、月建转杀、土公占、土痕建、破收日。

起工破木

宜己巳、辛未、甲戌、乙亥、戊寅、己卯、千午、甲申、乙酉、庚寅、乙未、己亥、壬寅、癸卯、丙午、戊申、已酉、壬子、己未、庚申、辛酉黄道，天成月空，天月二德及合成开日。

忌刀砧杀、木马杀、斧头杀、天贼、受死、月破、破败、独火、鲁般杀、建日、九土鬼、正四废、四离、四绝日。

定磉扇架

宜甲子、乙丑、丙寅、戊辰、己巳、庚午、辛未、甲戍、乙亥、戌寅、己卯、辛巳、壬午、癸未、甲申、丁亥、戊子、己丑、庚寅、癸已、乙未、丁酉、戊戌、己亥、庚子、壬寅、癸卯、丙午、戊申、己酉、壬子、癸丑、甲寅、乙卯、丙辰、丁巳、己未、庚申、辛酉黄道，天月二德成定日。

忌正四废、天贼、建日、破日。

竖柱

宜己巳、辛丑、甲寅、乙亥、乙酉、己酉、壬子、乙县、己未、庚申、戊子、乙未、己亥、己卯、甲申、己丑、庚寅、癸卯、戊申、壬戌黄道，天月二德诸吉星成开日。

上梁

宜甲子、乙丑、丁卯、戊辰、己巳、庚午、辛未、壬申、甲戌、丙子、戊寅、庚辰、壬午、甲申、丙戌、戊子、庚寅、甲午、丙申、丁酉、戊戌、己亥、庚子、辛丑、壬寅、癸卯、乙巳、丁未、己酉、辛亥、癸丑、乙卯、丁巳、己未、辛酉、癸亥黄道，天月二德诸吉星成开日。

以上二条忌朱雀黑道、天牢黑道、独火、天火、月火、狼籍、贼火、冰消瓦解、天瘟、天贼、月破、大耗、天罡、河魁、受死、鲁般杀、刀砧杀、划削、血刃杀、鲁般跌蹼杀、阳错、阴错、伏断，九土鬼、正四废、五行忌、月建转杀、火星、天牢日。

盖屋

宜甲子、丁卯、戊辰、己巳、辛未、壬申、癸酉、丙子、丁丑、己卯、庚辰、癸未、甲申、己酉、丙戌、戊子、庚寅、丁酉、癸巳、乙未、己亥、辛丑、壬寅、癸卯、甲辰、乙巳、戊申、己酉、庚戌、辛亥、癸丑、乙卯、丙辰、庚申、辛酉，成定开日。

泥屋

宜甲子、乙丑、已巳、甲戌、丁丑、庚辰、辛巳、乙酉、丁亥、庚寅、辛卯、壬辰、癸巳、甲午、乙巳、丙午、戊申、庚戌、辛亥、丙辰、丁巳、戊午、庚申、平成日。

## 十【阳宅十书——论符镇】

目录

黄石公安宅护救符镇法

五岳镇宅符

镇宅十二年土府神杀

镇四方土禁并退方神符

镇命元建宅有犯凶神

镇行年建宅神符

三教救宅神符

镇多年老宅祸患不止

镇八位卦爻反逆

镇年月日时相克

镇分房相克

镇元空装卦末顺

六甲符咒

修造预镇神符

镇火庵违近布爻不成

镇八宅不成卦爻拆改

镇宅内移徙出火修造方道

移徙预镇神符

镇宅内误犯二十四凶神

镇外形冲射

镇四邻起土修造误犯我家土府凶神

镇四季误犯土王杀

镇穿井不在利方

镇宅中邪气妖鬼作怪

镇宅内被人暗埋压镇

镇府州县衙门不利

镇儒学不利

镇寺观不存僧道

武帝应用灵符

下面仅就可以调整的基地，来说说“符”

一、外形冲射

凡有神庙、寺观冲射的，为大凶。

宜用大石一块，用红色字书写“玉清”二字对应，吉。

凡有木箭冲射的，为凶。

宜用锛斧凿锯柏木板一尺二寸，用红色书写“鲁班作用”四个字，吊在中堂，吉。

凡宅有探头山，主出盗贼内奸。

宜用大石一块，用红色字书写“玉帝”二字，安四吉方之，吉。

凡宅在寺前庙后，主人淫乱。

宜用大石一块，用红色字书写“天蓬圣后”四字于宅中，吉。

凡鬼箭冲宅者，凶。

宜用大石一块，用红色字书写“雷杀”二字之，吉。

凡庙宇房脊冲宅者，凶。

宜用大石一块，用红色字书写“摄气”二字之，吉。

凡道路冲宅者，凶。

宜用大石一块，书写“泰山石敢当”之，吉。

凡邻屋脊射宅者，凶。

宜用大石一块，书写“乾元”二字之，吉。

凡门户碓磨相冲者，凶。

宜用大石一块，书写“乾罡戊己”四字之，吉。

凡房两头接屋者，凶。

宜用大石一块，书写“天通”二字之，吉。

凡误用神庙木料者，邪。

宜用红色书写“金刚”二字于其上，吉。

二、照壁或影壁

照壁是在风水文化指导下产生的建筑形式，是对大门风水的补充和调整，立于大门内或外侧院落的中轴线上。

鬼是走直线并且脚不粘地，因此，照壁能够挡住鬼避邪、遮风收气。

也可以起到“挡冲”的作用。

三、宅内误犯二十四位凶神

犯太岁，主伤家长。

用马蹄二个，虎骨一两，猪羊血各一斤，桃木板一尺二寸，朱书六甲符埋犯处。

太岁名“蔡子明”。

犯大将军，主惹官司。

用白杨木七片，长一尺二寸，白杨木人三个，酒和泥，埋犯处，大将军名“姜无相”。

犯金神。

用白羊骨一斤，猪血一斤，生铁四两，杨柳木板三尺二寸，朱书六甲符埋犯处。

金神名“商名和”。

犯大小耗。

用蛇皮古井水，安犯处并屋上。

大小耗名仓吉小何。

犯岁破。

用白杨木人三个，手执刀，埋犯处。

犯丧门。

用雷惊木人二个，埋犯处。

犯蚕官。

蚕室用鼠土七升，收蚕人家节箸双锻钉一个，蜜四两，甘草三两，酒和泥，神位下。

犯黄幡豹尾。

用大豆三升，北方水三升，桃柳二木，羊二个，埋犯处。

黄幡名狩独解。

犯病符吊客。

用赤土赤石，共藏赤瓮内，安犯处。

若犯太阴等神，用屋角桑皮、月得土同埋犯处，神名贾文。

犯灾杀、岁杀、官符、大杀等神，用灶内赤土、葡萄根、柏木板，朱书神名安犯处，神名齐白羊。

犯伏兵、大祸、劫杀，用艮位土和泥，泥于福德位门上。

又用黑石压瓮安犯处。

伏兵名赵，劫杀名表，大祸名载荆艾。

犯岁刑死符，用灶中土做泥人九个放瓮内，安棘针于人上，柏木板朱书神名安犯处，神名乙追午。

犯天水地火日，用狗头骨、猪头骨各三斤，槌碎和泥，做土坯四个，阳宅甲字上，阴宅庚字上之。

犯大小月建，用土牛一个，岁德土五升，井华水和泥，泥于福德位上。

犯灭门、大获，用蚕沙三升，柳木人一个安犯处。

犯灭门、大获，用蚕沙三升，柳木人一个安犯处。

木板三片，上书元亨贞埋犯处，神名庚子名。

犯天地、土季，用梨木人三个，季上方安之。

犯八电、七鸟、九鬼、六蛇，用杏李木朱书神名，埋日辰方。

神名既八电等神。

犯归忌，主破财，用泥龟一个，埋日辰方。

犯月破，主灾厄，用柏人一个，埋日辰方。

书神名于人上，神名晁谊。

四、五岳宅符

如果家人不宁，生意惨淡，或凶神、邪鬼作怪，用下面的符来之吉。

五、十二年土府神杀

如果在修造误犯土凶神，主伤人。

用桃板书此符于犯处。

六、修造预神符

如果修造开工之前，先用牲酒、纸马、桃木板书下面的符，在各方之，虽然犯了诸杀也无防。

七、邻居修造误犯我家土府凶神

如果邻居修造冒犯了我家土府，用雷惊木三尺六寸，或一尺二寸，朱书神符三道，在本宅中心钉住，诸恶不能为凶。

八、有井方位不正

如果有井方位对环境不利，用柏木二片，长一尺二寸，朱书五方神符二道。

石一块，五谷一升，投入到井中，符钉在上面。

咒曰：五方井神，各安本营，符到奉行。

用水喷符，井上诵七遍。

《阳宅十书》全卷终。
